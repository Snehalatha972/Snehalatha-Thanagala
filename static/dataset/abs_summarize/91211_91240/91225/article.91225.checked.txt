హాస్టల్‌ వెల్‌ఫేర్‌ ఆఫీసర్స్‌ - గ్రేడ్‌-2 వంద పోస్టుల భర్తీకి ఎపిపిఎస్‌సి ఆదివారం నిర్వహించిన ప్రిలిమినరీ ( స్కీనింగ్‌ ) టెస్ట్‌ ప్రశాంతంగా ముగిసింది.రాష్ట్ర వ్యాప్తంగా 91 కేంద్రాల్లో ఉదయం 10 నుంచి మధ్యాహ్నం 12.30 గంటల వరకు ఈ పరీక్ష నిర్వహించారు.రాష్ట్ర వ్యాప్తంగా 47,864 మంది దరఖాస్తు చేసుకోగా, 22,466 ( 46.93 శాతం ) మంది పరీక్షకు హాజరయ్యారు.ప్రాథమిక ''కీ''ని ఆదివారమే విడుదల చేశారు.దీనిపై అభ్యర్థులు తమ అభ్యంతరాలుంటే వారం రోజుల్లోగా తెలపాలని ఎపిపిఎస్‌సి సూచించింది.త్వరలోనే ఫలితాలు విడుదల చేసి సెప్టెంబర్‌ 21న మెయిన్స్‌ నిర్వహించనున్నట్లు ప్రకటించింది.ఇక అసిస్టెంట్‌ డైరెక్టర్‌ ఆఫ్‌ ఎకనామిక్స్‌ అండ్‌ స్టాటిస్‌స్టిక్స్‌ పోస్టులకు సంబంధించి రాత పరీక్షను ఈ నెల 14న నిర్వహించనున్నారు.మొత్తం 5,435 మంది దరఖాస్తు చేసుకోగా, పరీక్షా కేంద్రాలను విజయవాడ, గుంటూరుల్లో మాత్రమే ఏర్పాటు చేస్తున్నారు.వీటితో పాటు అసిస్టెంట్‌ డైరెక్టర్‌ ఆఫ్‌ హార్టీకల్చర్‌, జూనియర్‌ అసిస్టెంట్‌ కం టైపిస్ట్‌ పోస్టులకు సంబంధించి 14, 15 తేదీల్లో పరీక్షలు నిర్వహించనున్నారు.ఈ రెండు పోస్టులకు కేవలం గుంటూరులో పరీక్షా కేంద్రాన్ని ఏర్పాటు చేస్తున్నారు.
