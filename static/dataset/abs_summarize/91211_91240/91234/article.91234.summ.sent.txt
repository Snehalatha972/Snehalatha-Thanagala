మద్యంపై యుద్ధం అనే నినాదంతో ఐద్వా ఆధ్వర్యంలో చేపట్టిన రాష్ట్ర జాతా అనంతపురం జిల్లా కేంద్రంలోని మున్సిపల్ కార్యాలయం ఎదుట బహిరంగ సభ నిర్వహించారు. 
ముఖ్య అతిథిగా హాజరైన డి.రమాదేవి మాట్లాడుతూ మద్యాన్ని విచ్చలవిడిగా విక్రయిస్తూ రాష్ట్రాన్ని మద్యాంధ్రప్రదేశ్‌గా మార్చారని, ముఖ్యమంత్రి చంద్రబాబు నాయుడు మద్యాన్ని నియంత్రిస్తామని ఇచ్చిన హామీలను తప్పారని విమర్శించారు. 
కుటుంబాలను నాశనం చేస్తూ, ప్రజల ధన, మాన, ప్రాణాలను హరిస్తున్న మద్యాన్ని నియంత్రించి ఇప్పుడున్న ప్రభుత్వమైనా  ఇచ్చిన హామీలను నెరవేర్చుకోవాలని సూచించారు.
విశాఖ జగదాంబ జంక్షన్లో, సంఘం రాష్ట్ర అధ్యక్షురాలు బి.ప్రభావతి జెండా ఊపి ప్రారంభించిన 'వనితా కళాజాతా' లో ఆమె మాట్లాడుతూ ఏరులై పారుతున్న మద్యాన్ని నియంత్రించి ఎన్నికల్లో ఇచ్చిన హామీ మేరకు బెల్టు షాపులను రద్దు చేయాలని డిమాండ్‌ చేశారు.
ఈ నెల 17న విజయవాడలో బహిరంగ సభను నిర్వహించనున్నట్లు తెలిపారు.