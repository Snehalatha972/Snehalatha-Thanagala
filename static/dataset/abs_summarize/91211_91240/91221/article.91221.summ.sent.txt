విజయవాడ గాంధీనగర్ లో ప్రగతిశీల మహిళా సంఘం రాష్ట్ర కార్యదర్శి పి.పద్మ  విలేకరులతో మాట్లాడుతూ ఈ నెల 19 నుండి 25 వ తేదీ వరకు తిరోగామి భావాల వైపు వెళుతున్న హిందూ మతోన్మాదానికి వ్యతిరేకంగా ప్రదర్శనలు, సభలు, సమావేశాలు నిర్వహిస్తామని తెలిపారు. 
మూడు రోజుల పాటు నిర్వహించిన సంఘం రాష్ట్ర 7వ మహాసభల్లో, రాజధాని ప్రాంతంలో ఉపాధి కోల్పోయి  జీవనోపాధి కల్పించాలని, మహిళలకు 50 శాతం రిజర్వేషన్ ఇవ్వాలని కోరారు. 
బీచ్‌ ప్రాంతాల్లో ఆహారం అమ్మే దగ్గర మద్యాన్ని విక్రయించే అవకాశం కల్పిస్తున్న జీవో 470, 500 మీటర్ల దూరం లోపు ఉన్న మద్యం షాపులను రద్దు చేసి, గోమాంసం తినడాన్ని నిషేధిస్తూ చేసిన చట్టాలను రద్దు చేయాలని డిమాండ్ చేశారు. 
మహిళా నాయకులను నేరస్తులగా భావించి వారి ఫోటోలను వాల్‌పోస్టర్లలో ముద్రించడాన్ని  ఖండించారు. 
రాష్ట్ర అధ్యక్షులుగా ఎన్‌.విష్ణు, ఉపాధ్యక్షులుగా జయక్క తదితరులు 17 మంది తో కార్యవర్గం ఎన్నికయింది.