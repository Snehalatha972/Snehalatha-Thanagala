రెండు రోజుల కడప జిల్లా పర్యటనలో భాగంగా పులివెందులలోని క్యాంపు కార్యాలయంలో వైసీపీ అధినేత వైఎస్‌.జగన్‌మోహన్‌రెడ్డి అక్కడి ప్రజల సమస్యలను తెలుసుకొని వాటి సంబంధిత అధికారులతో మాట్లాడి వాటిని వెంటనే పరిష్కరించాలని కోరారు. ముఖ్యమంత్రి చంద్రబాబు నాయుడు రాష్ట్రంలో జరిగే ప్రతి పనిని ప్రైవేటీకరణ చేస్తూ, రైతులు విద్యార్థులు వ్యాపారులకు ఇబ్బందులు తెచ్చి పెడుతున్నారని, అతని హయాంలో జరిగిన అభివృద్ధి సూన్యమని విమర్శించారు. పులివెందులలోని వస్త్రదుకాణ వ్యాపారులు జగన్‌ను కలిసి జిఎస్‌టి సమస్యను కేంద్ర రాష్ట్ర ప్రభుత్వాల దృష్టికి తీసుకెళ్లాలని వినతి పత్రం అందించారు.ఈ కార్యక్రమంలో పలువురు వైసిపి కార్యకర్తలు పాల్గొన్నారు.