విశాఖ నగరంలోని మేఘాలయ హోటల్ లో వైఎస్ఆర్ కాంగ్రెస్ పార్టీ ఆధ్వర్యంలో  భూ దందాల అంశంపై  జరిగిన రౌండ్ టేబుల్ సమావేశంలో మాజీ మంత్రి, వైఎస్సార్‌ పార్టీ రాష్ట్ర నేత బొత్స సత్యనారాయణ మాట్లాడుతూ, 233 గ్రామాల్లో లక్ష ఎకరాలు ఎఫ్‌ఎంబిలు తారుమారైనట్లు తెలిపారు. గ్రామం నుంచి జిల్లా స్థాయి వరకూ ఏడు చోట్ల రికార్డులు అందుబాటులో ఉంటాయని ప్రభుత్వ భూములపై ఇంత నిర్లక్ష్యం జరిగిందంటే దీని వెనక పెద్దల హస్తం ఉంటుందని, ప్రజల సహకారంతో పెద్ద ఉద్యమం చేపట్టాల్సిన అవసరముందని తెలిపారు.సిపిఎం రాష్ట్ర కార్యదర్శివర్గ సభ్యులు సిహెచ్‌.నరసింగరావు మాట్లాడుతూ నేను కలెక్టర్ పదవిలో ఉన్నప్పుడు కాపాడిన భూములన్నీ ఇప్పుడు దందాలకు గురవుతున్నాయని తెలిపారు. విశాఖ నగరం నడిబొడ్డున దసపల్లాలో 50 ఎకరాలు రూ.250 కోట్ల  విలువ చేసే భూములు ఆక్రమణలకు గురయ్యాయని సమస్యను పరిష్కరించాలని, అన్ని పార్టీల వారు మెమోరాండం ఇవ్వాలని కోరారు. ఈ సమావేశంలో కాంగ్రెస్‌ పార్టీ నాయకులు సతీష్‌వర్మ, సిపిఐ విశాఖ జిల్లా కార్యదర్శి స్టాలిన్‌ పలువురు ప్రజా సంఘ నాయకులు పాల్గొన్నారు.