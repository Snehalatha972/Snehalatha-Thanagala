మావోయిస్టుల ప్రభావం ఉన్న ప్రాంతాల్లో అత్యాధునిక పోలీస్‌ స్టేషన్ల ఏర్పాటుకు ఏటా   రూ.50 కోట్ల నుంచి   రూ.100 కోట్లు నిధులు ప్రభుత్వం మంజూరు చేస్తోందని డిజిపి నండూరి సాంబశివరావు తెలిపారు.
రాజవొమ్మంగి వచ్చిన ఆయన గురువారం విలేకరులతో మాట్లాడారు.
ఒకప్పుడు రాజవొమ్మంగి, అడ్డతీగల వంటి ప్రాంతాలకు వచ్చేందుకు అందరూ భయపడేవారని తెలిపారు.
నేడు ఆ పరిస్థితి లేదన్నారు.
పోలీసు శాఖ తీసుకున్న చర్యల వల్ల మన్యంలో ప్రశాంతమైన వాతావరణం నెలకొందని చెప్పారు.
తూర్పుగోదావరి జిల్లాలో మావోయిస్టుల ప్రభావం లేదన్నారు.
రాష్ట్రంలో ఆరు వేల మంది పోలీస్‌ సిబ్బందిని కొత్తగా భర్తీ చేశామని తెలిపారు.
అందులో భాగంగా తూర్పుగోదావరితో పాటు మరో మూడు జిల్లాల్లో 200 మంది చొప్పున భర్తీ చేస్తామన్నారు.
మన్యంలోని పోలీస్‌ స్టేషన్లలో సిబ్బంది కొరత లేకుండా చూస్తామని తెలిపారు.
మన్యంలోని పోలీస్‌ స్టేషన్లలో పూర్తిస్థాయిలో సెక్యూరిటీ ఏర్పాటు చేశామన్నారు.