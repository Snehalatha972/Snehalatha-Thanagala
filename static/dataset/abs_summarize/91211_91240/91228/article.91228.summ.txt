రాజధానిలోని రహదారులు, పరిపాలన, విద్యా నగరాల నిర్మాణ పనులను సమీక్షించిన చంద్రబాబు నాయుడు భూసేకరణలో ముందుకొస్తున్న వారి నుంచి మాత్రమే భూమి సేకరించాలని, సాగు చేసుకుంటానంటే వారి భూమిని వారికి వదిలేయాలని, రానున్న కాలంలో ఆ భూములను సాగుకు వినియోగించకుండా గ్రీన్‌ బెల్ట్‌ కింద  ప్రకటిస్తామని పేర్కొన్నారు. భూ సేకరణలో ఉండవల్లి, పెనుమాక వంటి గ్రామాల  నుంచి వస్తున్న అవరోధాలను అధిగమిస్తున్నామని కమిషనర్‌ చెరుకూరి శ్రీధర్‌ సీఎంకు వివరించారు.అమరావతిలో ఏర్పాటవుతున్న యూనివర్సిటీల సమాచారాన్ని రాష్ట్ర విద్యార్థులందరికీ తెలియజేయాలని సూచించారు.తొమ్మిది నగరాలను అనుసంధానం చేస్తూ మెకన్సీ సంస్థ రూపొందించిన హ్యాపీ సర్కిల్ గురించి ప్రతినిధులను అడిగి వివరాలు తెలుసుకున్నారు. అనంతరం పురపాలక శాఖ మంత్రి నారాయణ మాట్లాడుతూ రాజధానిలో ఇల్లు లేని కూలీలకు కేంద్ర, రాష్ట్ర ప్రభుత్వాలు వారికి 10 చోట్ల ఇల్లు కట్టించాలని నిర్ణయించాలన్నారు.