ఐ.పోలవరం మండలంలోని కొమరగిరి సమీపంలో 75 ఎకరాల విస్తీర్ణంలో రొయ్యల చెరువుల తవ్వకాల వల్ల రెండు పంటలు పండే  భూములు ఇప్పుడు ఎందుకూ పనికి రాకుండా పోతున్నాయని ఠానేపురం సిఎంసి బాలయోగి కాలనీకి చెందిన 200 మంది రైతులు విన్నవించుకున్నారు. ఉప్పు శాతం ఎక్కువగా ఉండే రొయ్యల చెరువు వల్ల చుట్టు పక్కల పంట పొలాలు చౌడుబారి పోతున్నాయని, తవ్విన భూములను మట్టితో పూడ్చి వ్యవసాయ భూములుగా తిరిగి వాటిని మార్చాలని డిమాండ్ చేశారు. పరిస్థితి ఇలానే ఉంటేఆత్మహత్యలే వారికి శరణ్యమన్నారు.