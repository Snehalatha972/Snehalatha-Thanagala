విజయవాడలోని శ్రీశ్రీ భవన్‌లో ఎస్‌ఎఫ్‌ఐ రాష్ట్ర కార్యదర్శి ఎస్‌ నూర్‌మహమ్మద్‌ విలేకరులతో మాట్లాడుతూ, మార్చిలో జరగనున్న ఇంటర్మీడియట్, పదో తరగతి పరీక్షలను కూడా దృష్టిలో పెట్టుకోకుండా మహిళా పార్లమెంట్ కార్యక్రమం కోసం విజయవాడలో వారం రోజుల పాటు విద్యార్థులకు సెలవు ప్రకటించడం అన్యాయమని విమర్శించారు. కృష్ణా పుష్కరాల  పేరుతో 15 రోజులు, దోమలపై దండయాత్ర ర్యాలీ లకు వారం రోజులు సెలవును ప్రకటించి విద్యార్థులకు చదువుని అందని ద్రాక్షలా చేస్తున్నారని వ్యాఖ్యానించారు.మంత్రులకు స్వాగతాలు పలకడానికి, ప్రభుత్వ పనుల కోసం సంక్షేమ హాస్టళ్ల విద్యార్థినులను పావులుగా వాడుతున్నారని విమర్శించారు. ఈ కార్యక్రమంలో ఎస్‌ఎఫ్‌ఐ రాష్ట్ర నాయకురాలు టి రాణి, భవిత పలువురు ప్రముఖులు పాల్గొన్నారు.