విజయవాడలో మెట్రో ప్రాజెక్టు పనులను ఎఎంఆర్‌సి పరిశీలిస్తుండగా ఈ ప్రాజెక్టుకు కిలోమీటరుకు   రూ.250 కోట్ల వరకు వ్యయమవడంతోపాటు భవిష్యత్‌లో నిర్వహణ భారంగా మారుతుందని, 78 ఎకరాల విలువైన భూములను సేకరించాల్సి ఉంటుందని, ప్రాజెక్టుకు పెట్టే ఖర్చుకు వచ్చే రాబడికి పొంతన లేకపోవడంతో ఈ ప్రాజెక్టుకు ప్రత్నామ్నాయ ప్రాజెక్టులను సూచిస్తుంది.ఎఎంఆర్‌సి ప్రతిపాదించిన రహదారులపైనే మరో రహదారిని ఏర్పాటు చేసి చైనా జుజాంగ్‌ పట్టణంలో ఉన్నట్లు   ట్రాక్‌, డ్రైవర్‌లెస్‌ ట్రైన్‌లు,అమృత్‌సర్‌లో ఉన్న బిఆర్‌టిఎస్‌ తరహా ప్రాజెక్టులను ఎలివేటెడ్‌ ట్రాక్‌, డ్రైవర్‌లెస్‌ ట్రైన్‌, ఎలక్ట్రికల్‌ బస్‌లకు సంబంధించినవి ఏర్పాటు చేస్తే కిలోమీటరుకు రూ.70 కోట్ల నుంచి   రూ.75 కోట్లు వ్యయం అవుతుందని, 10 ఎకరాల భూమి సేకరిస్తే సరిపోతుందని ప్రతిపాదనలను సిద్ధం చేసింది. ఇన్ని ప్రతిపాదనలను ప్రభుత్వం ముందుంచిన మెట్రో ప్రాజెక్ట్ రద్దయినట్లు ప్రభుత్వం చెప్పలేదు.మెట్రో ముఖ్య సలహాదారు శ్రీథరన్‌, ఎండి మంగుసింగ్‌లతో టెండర్ల ప్రక్రియ గురించి ఈ నెల 20న  చర్చ జరగనుంది.

