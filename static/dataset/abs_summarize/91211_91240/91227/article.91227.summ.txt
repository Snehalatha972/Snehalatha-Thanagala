తూర్పు గోదావరి జిల్లా కాకినాడ సుందరయ్య భవన్‌లో యునైటెడ్‌ మెడికల్‌ అండ్‌ హెల్త్‌ ఎంప్లాయీస్‌ యూనియన్‌ రాష్ట్ర గౌరవాధ్యక్షులు ఎవి.నాగేశ్వరరావు విలేకరుల సమావేశంలో మాట్లాడుతూ, వైద్య, ఆరోగ్య రంగాలను ప్రైవేటీకరణ చేస్తే నష్టపోతారని, ప్రభుత్వమే పూర్తిస్థాయిలో వైద్యం అందించేలా చర్యలు చేపట్టాలన్నారు. ప్రైవేట్ వైద్య సంస్థలైన అపోలో, లెనోరా, ధనుష్‌ వంటి కార్పొరేట్‌ సంస్థలకు  ప్రభుత్వం కాంట్రాక్ట్ ఇస్తుందని, ఆ సంస్థల ఖర్చు వాస్తవ చెల్లింపులు కంటే మూడు రెట్లు అధికంగా ఉంటుందని, ఈ చర్య ప్రజలకు ఏమాత్రం ప్రయోజనం చేకూరదని అన్నారు. ఈ సమావేశంలో యూనియన్‌ రాష్ట్ర ప్రధాన కార్యదర్శి పలివెల శ్రీనివాస్‌, జిల్లా అధ్యక్ష ప్రధాన కార్యదర్శులు జివి.రమణ, రత్నరాజు పాల్గొన్నారు.