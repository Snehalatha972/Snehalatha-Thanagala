రాష్ట్ర బెవరేజెస్ కార్పొరేషన్ మేనేజింగ్ డైరెక్టర్ ను కలిసిన యూనియన్ అధ్యక్షులు కె ఉమామహేశ్వరరావు మరి కొంతమంది నాయకులు అందించిన వినతి పత్రంలో, ఎపిఎస్‌బిసిఎల్‌లో హమాలీలను భాగస్వాములుగా ప్రభుత్వం పరిగణించలేదని, తమ సేవలకు కేంద్ర, రాష్ట్ర ప్రభుత్వాలకు కోట్లాది రూపాయల ఆదాయం వస్తున్నా తమను కార్పొరేషన్ కూడా డిపార్ట్మెంట్ కార్మికులుగా గుర్తించలేదని పేర్కొన్నారు. 
ఎగుమతి, దిగుమతి సమయాల్లో ప్రమాదాలకు గురైన హమాలీను పట్టించుకోవడం లేదని, పిఎఫ్‌, ఇఎస్‌ఐ, పెన్షన్‌ సౌకర్యాలను  కల్పించడం లేదన్నారు. 
హాజరు విషయంలో బయోమెట్రిక్ విధానం అమలు సర్దుబాట్ల కు ఆటంకంగా మారి, పని కుంటుపడటం వల్ల బయోమెట్రిక్ ను మినహాయించాలని కోరారు.