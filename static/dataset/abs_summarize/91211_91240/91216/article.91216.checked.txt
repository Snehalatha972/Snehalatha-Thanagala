గిరిజన సంఘం అఖిల భారత మూడో మహాసభల జయప్రదానికి గిరిజన దండు కదులుతోంది.విశాఖ స్టీల్‌ ప్లాంట్‌లోని గురుజాడ కళాక్షేత్రంలో ఈ నెల 20, 21, 22న మహసభలు జరగనున్నాయి.ఈ నేపథ్యంలో 19న అరకు లోయ మెయిన్‌రోడ్డులో ఏర్పాటు చేసిన గిరిజన గర్జన సభ విజయవంతానికి గిరిజన సంఘం నాయకత్వం వహించనుంది.మహాసభ ప్రాధాన్యతను గిరిజనులకు తెలియజేసేందుకు ఏజెన్సీ 11 మండలాలను మూడు కేంద్రాలుగా చేసుకొని జీపు జాతా ప్రచారం చేపట్టనుంది.ఈ జాతా ఈ నెల 16 నుంచి 19 వరకు జరగనుంది.ఈ జాతా అరకు కేంద్రంగా అరకు, అనంతగిరి, డుంబ్రిగుడ, హుకుంపేట, పాడేరు కేంద్రంగా పాడేరు, జి.మాడుగుల, పెదబయలు, ముంచంగిపుట్‌, చింతపల్లి కేంద్రంగా చింతపల్లి, జికెవీధి, కొయ్యూరు మండలాల్లోని కొండకోనల్లోని గిరిజన ఆవాసాల్లో ప్రచారం చేపట్టనున్నారు.జీపు జాతాతో పాటు కళా బృందాలు తమ కళా  రూపాల ద్వారా గిరిజనులకు జరుగుతున్న మోసాలు వివరించనున్నాయి.రాష్ట్ర వ్యాప్తంగా అన్ని ఏజెన్సీ ప్రాంతాల్లోనూ 19 వరకు ప్రచారం, బహిరంగ సభలు జరగనున్నాయి.గిరిజన సంఘం ఆధ్వర్యాన ఈ నెల 19, 20న జరిగే జాతీయ మహాసభలను విజయవంతం చేయాలని కోరుతూ సంఘం జిల్లా ఉపాధ్యక్షులు ఎస్‌బి.పోతురాజు ఆధ్వర్యాన కించుమండ వారపుసంతలో బుధవారం ప్రచారం చేపట్టారు.ముంచింగుపుట్టులో కరపత్రాలు పంచారు.