నెల్లూరు నగరంలోని విఆర్‌సి మైదానంలో శనివారం నవ్యాంధ్ర పుస్తక సంబరాలు అట్టహాసంగా ప్రారంభమయ్యాయి.రాష్ట్ర మంత్రి నారాయణ జ్యోతి ప్రజ్వలన చేసి పుస్తక సంబరాలను ప్రారంభించారు.అన్ని రకాల పుస్తకాలు ఏర్పాటు చేయడం పట్ల ఆయన సంతృప్తి వ్యక్తం చేశారు.ఎన్‌టిఆర్‌ ట్రస్ట్‌, విజయవాడ బుక్‌ ఫెస్టివల్‌ సొసైటీ, ఆంధ్రప్రదేశ్‌ భాషా, సాంస్కృతిక శాఖ ఆధ్వర్యాన ఈ సంబరాలు ప్రారంభమయ్యాయి.ప్రజాశక్తి బుక్‌ హౌస్‌ రెండు వేల రకాల పుస్తకాలతో ప్రదర్శన ఏర్పాటు చేసింది.కేంబ్రిడ్జి, ఓరియెంట్‌ బ్లాక్‌ స్పాస్‌, ఆక్స్‌ఫర్డ్‌ పుస్తకాలు ప్రదర్శనకు ఉంచారు.మొత్తం 90 స్టాళ్లు ఏర్పాటు చేశారు.ఈ నెల 13వ తేదీ వరకూ పుస్తక ప్రదర్శన నిర్వహిస్తున్నట్లు నిర్వాహకులు తెలిపారు.ప్రతిరోజూ విద్యార్థులకు వివిధ రకాల పోటీలు నిర్వహిస్తున్నట్లు తెలిపారు.తూర్పుగోదావరి జిల్లా ఆత్రేయపురం నుంచి ప్రత్యేకంగా పూతరేకుల తయారీ స్టాల్‌ ఏర్పాటు చేశారు.