ప్రభుత్వ పాఠశాలలు రద్దు చేయకుండా, అక్రమాలు లేని బదిలీలు చేయాలని మంత్రి గంటా శ్రీనివాసరావు ఇంటి చుట్టూ ఫ్యాప్టో, జాక్టో ఐక్యవేదిక ఆధ్వర్యాన ఉపాధ్యాయులు చుట్టు ముట్టి సుమారు 2 గంటల పాటు నిరసన తెలియజేశారు.
సంఘటనా స్థలానికి చేరుకున్న పోలీసులు 100 మంది ఉపాధ్యాయులను, వారిలో సుమారు 25 మంది మహిళా ఉపాధ్యాయులను అరెస్ట్ చేసి త్రీటౌన్‌ పోలీస్‌స్టేషన్‌కు తరలించారు.
అరెస్టయిన వారిలో ఎపిటిఎఫ్‌ నుంచి వెంకటపతిరాజు, యుటిఎఫ్‌ నుంచి వైఎఆర్‌కె.ప్రసాద్‌, రాము, డిటిఎఫ్‌ నుంచి మధు మొదలగు ప్రముఖులు ఉన్నారు. 
బదిలీల నిబంధనల్లో వారు ఇచ్చిన హామీలను అమలు చేయకపోతే ప్రభుత్వం చాలా నష్టపోతుందని, ప్రాథమిక, ఉన్నత పాఠశాలల రద్దు ఆలోచన విరమించుకోవాలని సూచించారు.