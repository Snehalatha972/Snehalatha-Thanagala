శ్రీకాకుళంలోని ఎన్టీఆర్ నగరపాలక ఉన్నత పాఠశాల మైదానంలో నవ్యాంధ్ర పుస్తక ప్రదర్శనను, 97 ఏళ్లుగా పుస్తకాలను విక్రయిస్తున్న ఇప్పిలి చిట్టిబాబు పేరున నామకరణం చేసిన సభా వేదికను ప్రముఖ కథా రచయిత కాళీపట్నం రామారావు మాస్టారు ప్రారంభించారు. పుస్తక ప్రదర్శన తో పాటు సంప్రదాయం, ఇంటాక్‌ సంస్థల గురించి కేజీ నుంచి పీజీ వరకు ఉన్న విద్యార్థులకు జూనియర్స్‌, సీనియర్స్‌ విభాగాల్లో పద్యాలు, శ్లోకాలు పోటీలు నిర్వహించారు.60 మంది రచయితల  పుస్తకాలను ప్రదర్శనలో ఉంచి,ఆంధ్రప్రదేశ్‌ సాంస్కృతిక శాఖ, విజయవాడ పుస్తక ప్రదర్శన సొసైటీ, ఎన్‌టిఆర్‌ ట్రస్ట్‌ సౌజన్యంతో ఈ నెల 19వ తేదీ వరకు ఎమెస్కో సారథ్యాన నిర్వహించనున్నారు.జిల్లా కలెక్టర్ పి లక్ష్మీ నరసింహారావు తదితరులు ప్రారంభ కార్యక్రమంలో పాల్గొన్నారు.

