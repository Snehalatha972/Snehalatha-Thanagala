శనివారం నాడు మధ్య అరేబియా, కొంతన్‌, కర్నాటక, మహారాష్ట్రలోని  పలు ప్రాంతాలకు విస్తరించిన నైరుతి రుతుపవనాలు అనంతపురం, నెల్లూరు జిల్లాలో ప్రవేశించి రెండు మూడు రోజుల్లో రాయలసీమ, కోస్తాంధ్ర, తెలంగాణలోని పలు ప్రాంతాల్లో విస్తరిస్తాయని భారత వాతావరణ శాఖ పేర్కొంది. 
పశ్చిమ మధ్య బంగాళాఖాతంలో ఏర్పడిన అల్పపీడనం వల్ల కోస్తా, రాయలసీమలో ఉరుములతో కూడిన జల్లులు నమోదయ్యాయి. 
విశాఖ ఏజెన్సీలోని పెదబయలు మండల కేంద్రంలోని సీతగుంట గడ్డి కాలనీలో గురువారం నాడు 35 సంవత్సరాల కొర్రా ముకుంద్‌ అనే వ్యక్తిపై పిడుగు పడడంతో అక్కడికక్కడే మృతి చెందిన భర్తను చూసి అతని భార్య కన్నీరుమున్నీరైంది. 
ముకుంద్‌ భార్యకు ప్రభుత్వం నష్ట పరిహారం చెల్లించాలని కాలనీ వాసులు కోరుతున్నారు.