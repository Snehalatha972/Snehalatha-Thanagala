శ్రీకాకుళం జిల్లా కొవ్వాడలో అణుపార్కుకు భూసేకరణ కోసం ప్రభుత్వం చేపట్టిన సర్వే కోసం సోమవారం భూసేకరణ డిప్యూటీ కలెక్టర్‌ జె.సీతారామారావు, తహశీల్దార్‌ ఎం.సురేష్‌ రావడంతో గ్రామస్తులు వారిని అడ్డుకొని అసలు అణుపార్కు వల్ల లాభ నష్టాలను, భూములను ఎందుకు తీసుకుంటున్నారో మాకు తెలియజేసారా అని ప్రశ్నించారు. తాము కేవలం సర్వే కోసం వచ్చామని చెప్పటంతో భూములు ఇవ్వనప్పుడు సర్వే ఎందుకని ప్రశ్నించటంతో వెనుతిరిగి వెళ్లే వారి వాహనాలను ప్రజలు కొంచెం సేపు అడ్డుకున్నారు. దీనికి ముందు కొవ్వాడ, కోటపాలెం ప్రాంతాల్లో సిపిఎం రాష్ట్ర కార్యదర్శివర్గ సభ్యులు ఇతరులు పర్యటించి అణుపార్కు వల్ల నష్టాలపై, భూసేకరణ గురించి కోసమే ప్రభుత్వం సర్వే చేసున్నారని చెప్పి గ్రామస్తులను అప్రమత్తం చేశారు.
