హైదరాబాద్‌ నుంచి వెలగపూడి తాత్కాలిక సచివాలయానికి తరలివచ్చే అన్ని ప్రభుత్వ శాఖలు, కార్పొరేషన్ల హెచ్‌ఒడిలు, అధికారులందకీ వారంలో సోమవారం నుంచి శుక్రవారం వరకు మొత్తం ఐదు రోజుల పని దినాలుగా  సోమవారం ఉత్తర్వులు జారీ చేసారు. ప్రస్తుతం సచివాలయం, హెచ్‌ఒడి కార్యాలయాల్లో పని సమయం ఉదయం 10.30 నుంచి సాయంత్రం 5 గంటల వరకు ఉండగా మరో గంట అదనంగా పని చేయాలని ఈ మార్పులు తదుపరి ఆదేశాల తరువాత అమలవుతాయని తెలిపారు. హైదరాబాద్‌ నుంచి రాజధానికి వచ్చే రాష్ట్రస్థాయి ఉద్యోగులకు మాత్రమే ఈ వెసులుబాటు కలిపిస్తున్నారని అంతేకాకుండా పనిదినాల్లో వ్యత్యాసం ఉండటంతో పరిపాలన పరమైన పనులపై  ప్రభావం పడుతుందని అధికారులు భిన్నాభిప్రాయాన్ని వ్యక్తం చేస్తున్నారు. 
