సోమవారం శ్రీకాకుళంలో ఆంధ్రప్రదేశ్‌ మత్స్యకారుల మహాగర్జన నిర్వహించిన బహిరంగ సభలో కేంద్ర ఆహార ఉత్పత్తుల తయారీ పరిశ్రమల శాఖ మంత్రి సాద్వి నిరంజన్‌ జ్యోతి మాట్లాడుతూ, మత్స్యకారుల సమస్యల గురించి ప్రధానమంత్రికి రాసిన లేఖకి ఆయన సానుకూలంగా స్పందించారని తెలిపారు. 
పరిశ్రమల కాలుష్యం వల్ల ఎదుర్కుంటున్న ఇబ్బందుల గురించి, ప్రత్యేక ప్రమాద బీమా మరియు శుద్ధి చేసిన నీటినే విడిచి పెట్టేలా తగిన చర్యలు తీసుకుంటామని తెలిపారు. 
రాష్ట్ర ఎక్సైజ్‌ శాఖ మంత్రి కె.రవీంద్ర బాబు మాట్లాడుతూ, మత్స్యకారులను ఎస్‌టి జాబితాలో చేర్చాలనే ప్రణాళిక చేస్తున్నామని, నిర్మించుకునే ఇళ్లకు రూ.ఐదు లక్షల ఇవ్వాలనే ఆలోచనలో  ప్రభుత్వం ఉందని, మత్స్యకారులకు కేంద్ర, రాష్ట్ర ప్రభుత్వాలు ఎంతగానో సహకరిస్తున్నాయన్నారు.
