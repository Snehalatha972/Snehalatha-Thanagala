విజయనగరం జిల్లా దత్తిరాజేరు మండలంలోని ఎనిమిది గ్రామాల పరిధిలో ఎన్‌ఎడి పేరిట భూములు లాక్కోవాలన్న ప్రభుత్వ నిర్ణయాన్ని వ్యతిరేకిస్తూ ఎన్‌ఎడి ప్రతిపాదిత గ్రామాల ప్రజాప్రతినిధులు, నాయకులు మరడాం గ్రామంలో సిపిఎం ఆధ్వర్యాన సమావేశమై ఈనెల 23న తహశీల్దార్‌ కార్యాలయం వద్ద ధర్నా చేయాలని నిర్ణయించారు. సమావేశంలో సిపిఎం జిల్లా కార్యదర్శి తమ్మినేని సూర్యనారాయణ ఇతరులు మాట్లాడుతూ, భూములు త్యాగం చేసిన అన్నిచోట్లా రైతులకు అన్యాయమే జరుగుతుందని, ఎన్‌ఎడి వల్ల ఈ ప్రాంతవాసులకు ఒక్క ఉద్యోగం కూడా కల్పించకపోవడమే కాక వారు ఉపాధి కోల్పోతారని, ప్రభుత్వానికి చిత్తశుద్ధి ఉంటే ప్రజలకు ఉపాధి కల్పించే పరిశ్రమ పెట్టాలన్నారు.
