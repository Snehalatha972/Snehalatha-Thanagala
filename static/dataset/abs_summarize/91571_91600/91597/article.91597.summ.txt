సోమవారం సిపిఐ అనంతపురం జిల్లా కార్యాలయంలో విలేకరుల సమావేశంలో సిపిఐ రాష్ట్ర కార్యదర్శి కె.రామకృష్ణ మాట్లాడుతూ, ఆంధ్రప్రదేశ్‌కు ప్రత్యేక హోదా కావాలో, లేక మోడీ నాయత్వంలోని ఎన్‌డిఏ ప్రభుత్వ భాగస్వామ్యం కావాలో ఈ నెల 17 వరకు తేల్చుకోవాలని ముఖ్యమంత్రి చంద్రబాబుకు డెడ్‌లైన్‌ విదించామన్నారు. రాష్ట్రంలో తీవ్ర కరువు ఉన్నా ప్రభుత్వం పట్టించుకోకపోవడం చాలా భాదాకరమన్నారు. మంగళవారం సిఎం చంద్రబాబు ఢిల్లీకి వెళ్లి ప్రత్యేక హోదా కోసం ప్రధానమంత్రిని కలిసి వినతిపత్రం ఇచ్చాక వారినుంచి ప్రతికూల స్పందన రాకపొతే ఆందోళనలు చేస్తామని హెచ్చరించారు. జూన్‌ 21, 22, 23 తేదీలలో తిరుపతిలో జరిగే సిపిఐ రాష్ట్ర నిర్మాణ సమావేశాలలో సిపిఐ జాతీయ ప్రధాన కార్యదర్శి తదితరులు హాజరైతారని తెలిపారు.
