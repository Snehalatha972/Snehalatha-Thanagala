మంగళవారం తిరుమల అన్నమయ్య భవన్‌లో ఇంజనీరింగ్‌ అధికారులతో సమావేశం జరగగా, నెయ్యి డబ్బాల ద్వారా చౌర్యానికి గురయ్యే అవకాశం ఉండటంతో నెయ్యి సరఫరాకు ప్రత్యేక పైప్‌లైన్‌ విధానాన్ని ఏర్పరుస్తున్నామని టిటిడి ఈవో సాంబశివరావు వెల్లడించారు. కొన్ని ప్రాంతాలను పరిశీలించి కాలినడకన వచ్చే భక్తులు సేద తీరేందుకు ప్రత్యేక కాంప్లెక్స్‌ను నిర్మించి లగేజి సెంటర్లు, స్కానింగ్‌ సెంటర్లను ఈ కాంప్లెక్స్‌లో ఏర్పరచడమే కాకుండా గదులు వినియోగానికి ఐటి అప్లికేషన్‌ రూపొందిస్తామని తెలిపారు. సమావేశంలో జెఇఒ శ్రీనివాసరాజు ఇతరులు పాల్గొన్నారు.
