ఎర్రచందనం సహా కలప దొంగలను అడ్డుకోవడానికి ఎర్రచందనం చెట్ల నరికివేత, రవాణా, నిల్వ చేయడం, సహకరించడం, వాహనాన్ని వినియోగించడం వంటి వాటిని తీవ్ర నేరాలుగా ఈ నేరాలలో పట్టుబడితే పదేళ్ల వరకు జైలు శిక్షతో పాటు, 10 లక్షల రూపాయల జరిమానే కాకుండా బెయిల్‌ కూడా రాకుండా సవరణలు చేశారు. 20 కేజీలకు మించి ఎర్రచందనం కలిగి ఉంటే తమ పరిధిలో డిఎఫ్‌ఓకు సమాచారం ఇవ్వాలన్నారు. మొదటి సారి ఈ చట్టం కింద పట్టుబడితే ఐదు సంవత్సరాలు తగ్గకుండా జైలు శిక్ష, 3 లక్షలకు తగ్గకుండా జరిమానా అని , రెండోసారి పట్టుబడితే ఏడేళ్లు తగ్గకుండా జైలు శిక్ష, ఐదు లక్షల రూపాయలకు పైబడి జరిమానా విధించేలా ఆంధ్రప్రదేశ్‌ ఫారెస్ట్‌ యాక్ట్‌-1967 సవరణలకు రాష్ట్రపతి ఆమోదం తెలిపారు. గతంలో ఎర్రచందనం స్మగ్లింగ్‌ కేసులో ఉన్న నేరస్తుల ఆస్తులను జప్తు చేసేలా, ఇకపై కలప స్మగ్లింగ్‌ కేసులను సివిల్‌ కోర్టుల్లో విచారణ చేయకుండా సవరణలు తెచ్చారు.
