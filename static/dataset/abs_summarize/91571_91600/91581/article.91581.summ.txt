కర్నూలు జిల్లా ఆదోనిలో, సిఐటియు కర్నూలు జిల్లా 10వ మహాసభలు సిఐటియు జిల్లా అధ్యక్షులు బి రామాంజనేయులు అధ్యక్షతన జరిగాయి. ఈ సందర్బంగా సభలో ఎంఏ గఫూర్‌ మాట్లాడుతూ, ప్రధాని మోడీ పెట్టుబడిదారులు, ధనవంతుల పక్షాన చేరాడని ఇదే తరహాలో రాష్ట్ర ముఖ్యమంత్రి చంద్రబాబు నడుస్తూ, పోరాడి సాధించుకున్న హక్కులను హరిస్తూ కాంట్రాక్టు వర్కర్స్‌ , ఇండియన్‌ ట్రేడ్‌ యూనియన్‌ యాక్టులాంటి చట్టాలన్నింటినీ మార్చి కార్మికులను బానిసలుగా చేస్తున్నారని అన్నారు. తరువాత ఎమ్మెల్సీ డాక్టర్‌ గేయానంద్‌ ఇతరులు మాట్లాడుతూ, రెండేళ్ళైనా చంద్రబాబు ఒక్క సమస్య పరిష్కరించలేదని, 'ఆదోనిలో మూతపడిన పరిశ్రమలను తెరిపించిందా, ఆర్‌డిఎస్‌ కుడికాల్వ నిర్మాణాలు చేపట్టిందా, వేదవతిపై ఎత్తిపోతల పథకాన్ని చేపట్టిందా' అని ప్రశ్నించారు. కేంద్ర, రాష్ట్ర ప్రభుత్వాలు అనుసరిస్తున్న విధానాల వల్ల పరిశ్రమలు మూతపడటమే కాకుండా  ప్రజల మధ్య విద్వేషాలు రెచ్చగొడుతోందని అన్నారు.
