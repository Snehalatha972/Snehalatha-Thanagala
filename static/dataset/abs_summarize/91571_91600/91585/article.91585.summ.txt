రాష్ట్రంలోని అన్ని విశ్వ విద్యాలయాలు, అనుబంధ కళాశాలల్లో సిసిటివిలతో పాటు తప్పనిసరిగా బయోమెట్రిక్‌ అమలు చేయాలని శుక్రవారం హైదరాబాద్‌లోని క్యాంపు కార్యాలయంలో రాష్ట్ర మానవ వనరులు, అభివృద్ది శాఖ మంత్రి గంటా శ్రీనివాసరావు, ఉన్నత విద్యా మండలి ఛైర్మన్‌ తదితరులకు సూచించారు. బయోమెట్రిక్‌ పద్ధతిని ఆధార్‌తో అనుసంధానించాలని మరియు త్వరలో బయోమెట్రిక్‌ విధానంతో ఫీజు రియంబర్స్‌ మెంట్‌ను అనుసంధానం చేయడానికి ఈ నెల 26న విజయవాడలో సాంఘిక, సంక్షేమ శాఖ మంత్రితో సమావేశం జరుపుతామని తెలిపారు. రాష్ట్రంలో నాలుగువేల పాఠశాలల్లో దశల వారీగా ఇ-లెర్నింగ్‌ తరగతులు ఏర్పాటు చేస్తామని ఇందుకు కావాల్సిన ఖర్చులో 30 శాతం తానా అందిస్తుందని తానా మాజీ అధ్యక్షుడు కోమటి జయరాం తెలిజేశారన్నారు.
