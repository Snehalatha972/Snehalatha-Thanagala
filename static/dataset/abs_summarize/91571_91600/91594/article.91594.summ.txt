ఆర్‌డిఎస్‌ పనులను ఆపాలంటూ కర్నూలు కలెక్టర్‌ లేఖ రాశారని చేసిన ఆరోపణ నిజం కాదని, నిజమైతే బయటపెట్టాలని తెలంగాణ మంత్రి హరీష్‌రావుకు, ఎపి జలవనరులశాఖ మంత్రి దేవినేని ఉమామహేశ్వరరావు సవాలు చేసారు.
ఆర్‌డిఎస్‌ సమస్య మూడు రాష్ట్రాల సిఎంలు సమావేశమై మాట్లాడుకుంటేనే పరిష్కరించగలమని తెలిపారు. తెలంగాణలో నిర్మిస్తున్న ప్రాజెక్టులకు సంబంధించి రూ.పదివేల కోట్ల కాంట్రాక్టులు జగన్‌ పార్టీకి చెందినవారే తీసుకున్నా ఎపి ప్రజలను మోసం చేయడానికే జగన్ దీక్షలు చేపడుతున్నారని, అంతేకాకుండా తెలంగాణ రాష్ట్రానికి వత్తాసు పలుకుతున్నారని ఆయనపై విమర్శలు కురిపించారు. ఈ కార్యక్రమానికి ఏలూరు ఎంపీ మాగంటి బాబు కూడా హాజరయ్యారు.
