రాజధాని భూ సమీకరణ ద్వారా భూములిచ్చిన రైతులకు రెండో ఏడాది కౌలును గతేడాది కంటే 10 శాతం పెంచారు. కౌలు పరిహారం రూ.175 కోట్లు ఇవ్వాలని సిఆర్‌డిఎ అధికారులు ప్రభుత్వాన్ని కోరడంతో తొలి విడతగా రూ.50 కోట్లు, 13 గ్రామాల రైతులకు జిల్లా కలెక్టర్‌ మంజూరు చేసారు. మొత్తం 21,650 మంది రైతులు 30,210 ఎకరాల భూమికి ఒప్పంద పత్రాలు ఇవ్వగా సుమారు  5316 ఎకరాలకు ఇంకా రావాల్సి ఉంది. నేలపాడు రూ.4.25, ఐనవోలు రూ.3.71, లింగాయపాలెం రూ.4.55, ఉద్దండ్రాయునిపాలెం రూ.1.91, మల్కాపురం రూ.1.38, నెక్కల్లు రూ.3.90, శాఖమూరు రూ.5.33, వెలగపూడి   రూ.6.54, అనంతవరం రూ.6.85 కోట్లు విడుదల చేశారు. కొంతమంది ఒప్పంద పత్రాలిచ్చేందుకు, మరికొందరు భూములిచ్చేందుకు నిరాకరిస్తూ అభ్యంతరాలు దాఖలు చేయడంతో వారి నుంచి భూములు ఎలాగైనా తీసుకోవడానికి  ప్రభుత్వం ప్రయత్నిస్తుంది.
