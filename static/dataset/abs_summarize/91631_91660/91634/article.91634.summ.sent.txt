విశాఖ మన్యంలోని హుకుంపేట మండలం పనసపుట్టు గ్రామంలో డాక్టర్‌ శివకల్యాణి సారథ్యంలో గ్వాలియర్‌కు చెందిన డిఆర్‌డిఇ శాస్త్రవేత్తలు డాక్టర్‌ విజరుపాల్‌ మరియు సుశీల్‌ కుమార్‌ శర్మలు శనివారం సందర్శించి గ్రామంలో ఆంత్రాక్స్‌ వ్యాధితో బాధపడుతున్న వారి వివరాలు సేకరించారు. 
ఆ సమయంలో గ్రామానికి చెందిన భార్యభర్తలు తుడుము బాలన్న, లక్ష్మిలు చేతులు మరియు కాళ్లపై పుళ్లతో బాధపడుతున్నామని తెలపగా వైద్యసిబ్బంది వారి రక్త నమూనాలు సేకరించి బృంద సభ్యులకు అందజేశారు. 
అనంతరం గ్రామంలో చనిపోయిన పశువులను పాతి పెట్టిన ప్రాంతంతో పాటు దానికి ఉపయోగించిన కర్రలను మరియు చనిపోయే ముందు పశువులు ఉన్న స్థలాల నుంచి నమూనాలను సేకరించారు. 
ఈ సందర్భంగా డాక్టర్‌ శివకల్యాణి విలేకరులతో మాట్లాడుతూ ఏప్రిల్‌ 23న పనసపుట్టు గ్రామంలో చనిపోయిన ఆవు మాంసం తినడం వలన చర్మంపై కురుపులు, దద్దర్లు రావడంతో వారు విశాఖపట్నం కెజిహెచ్‌లో చికిత్స పొందుతున్నారని తెలిపారు. 
అయితే కెజిహెచ్‌లో నిర్వహించిన పరీక్షల్లో ముగ్గురికి మాత్రమే ఆంత్రాక్స్‌ లక్షణాలు కనిపించాయని అలాగే గ్వాలియర్‌కు చెందిన శాస్త్రవేత్తలు వచ్చి నమూనాలు సేకరించారని తెలిపారు.
ఈ పర్యటనలో డెర్మిటాలిజిస్టు బిటివైఎన్‌ రాజుతో పటు తదితర వైద్య సిబ్బంది పాల్గొన్నారు.
