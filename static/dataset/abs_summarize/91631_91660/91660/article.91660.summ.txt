సముద్రంపై నుంచి వీచే గాలులు తేమను మోసుకు రావడం వల్లే గాలిలో తేమ శాతం పెరిగి పట్టరాని ఉక్క పోస్తోందని విశాఖ వాతావరణ శాఖ అధికారులు వివరిస్తున్నారు. ఇందువల్లే కోస్తా ప్రాంతాల్లో మూడు రోజులుగా దాదాపు 80 శాతం తేమ ఉంటోందని తెలిపారు. ఉక్కపోత మొదలైన మూడు నుంచి నాలుగు రోజులకు సాయంత్రం పూట క్యుములోనింబస్‌ మేఘాలు ఏర్పడి వర్షాలు పడే అవకాశం ఉంటుందని వివరించారు. ఇక రాయలసీమ, తెలంగాణాలో మాత్రం తేమ లేకపోవడంతో ఉష్ణోగ్రతలు 40 నుంచి 45 డిగ్రీల వరకు నమోదవుతున్నాయి.
