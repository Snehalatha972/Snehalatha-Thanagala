బుధవారం మొదటి కోర్టు హాలులో జరిగిన ఒక కార్యక్రమంలో తాత్కాలిక ప్రధాన న్యాయమూర్తి జస్టిస్‌ దిలిప్‌ బి బొసలే ఉమ్మడి హైకోర్టు న్యాయమూర్తిగా జస్టిస్‌ వి రామసుబ్రమణియన్‌తో పదవీ స్వీకార ప్రమాణం చేయించారు.
మద్రాస్‌ హైకోర్టు నుంచి ఇక్కడకు బదలీ అయిన జస్టిస్‌ సుబ్రమణియన్‌ 1958 జూన్‌ 30న జన్మించారు. ఆయన చెన్నైలోని వివేకానంద కళాశాలలో విద్యనభ్యసించి, 1983 ఫిబ్రవరి 10న బార్‌ కౌన్సిల్‌లో న్యాయవాదిగా ఎన్‌రోల్‌ అయ్యారు. సీనియర్‌ న్యాయవాదులు కె సార్వభౌమన్‌, టిఆర్‌ మణి వద్ద జూనియర్‌గా పని చేసిన జస్టిస్‌ సుబ్రమణియన్‌ 2006 జులై 31న అదనపు న్యాయమూర్తిగా మద్రాస్‌ హైకోర్టులో బాధ్యతలు చేపట్టారు. ప్రమాణ స్వీకార కార్యక్రమానికి సీనియర్‌ న్యాయమూర్తులు జస్టిస్‌ జి చంద్రయ్యతో పాటు తదిత న్యాయవాదులు పెద్ద సంఖ్యలో పాల్గొన్నారు.
