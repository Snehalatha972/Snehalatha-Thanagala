కృష్ణాజిల్లా ఉంగుటూరు మండలం తేలప్రోలు గ్రామాలోని సిపిఎం అభిమాని, స్వాతంత్య్ర సమరయోధులు కీర్తిశేషులు గుంటక పుల్లారెడ్డి సతీమణి శాంతమ్మ (98) సోమవారం అనారోగ్యంతో కుమార్తె ఇంటి వద్ద కన్నుమూశారు. 
ఐదు దశాబ్దాలుగా సిపిఎం అభిమానిగా కొనసాగుతున్న శాంతమ్మ స్వాతంత్య్ర సమరయోధుడైన భర్త పుల్లారెడ్డిని ఆ రోజుల్లో 'స్వతంత్రభారత్‌' రహస్య పత్రిక కలిగి ఉన్నాడని జైలులో వేసినా, ఇంటిని ధ్వంసం చేసినప్పటికీ మనో నిబ్బరాన్ని ప్రదర్శించారు. 
భర్త 16 ఏళ్ల పాటు సిపిఎం పక్షాన గ్రామ సర్పంచ్‌గా పనిచేసిన కాలంలో ఆయనకు చేదోడు వాదోడుగా ఉంటూ తనవంతు సహకారం అందించారు. 
తేలప్రోలులో మంగళవారం శాంతమ్మ భౌతికకాయానికి అంత్యక్రియలు జరుగతుండడంతో ఆమె మృతికి పలువురు నేతలు సంతాపం తెలిపారు.
