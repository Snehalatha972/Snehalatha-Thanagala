కొత్త ఆస్పత్రులు, డయాగ్నోస్టిక్‌ కేంద్రాలు, ప్రస్తుత డిస్పెన్సరీల స్థాయి పెంపు తదితరలకు విశాఖపట్నంలో సూపర్‌ స్పెషాలిటీ ఆస్పత్రిని, విజయనగరం మరియు కాకినాడల్లో వంద పడకల ఆస్పత్రులను ఏర్పాటు చేయాలని రాష్ట్ర ప్రభుత్వం ప్రతిపాదించింది. శ్రీకాకుళం జిల్లాలో రెండు, విజయనగరం జిల్లాలో రెండు, విశాఖపట్నం జిల్లాలోను కొత్త డిస్సెన్సరీలను ఏర్పాటు చేయాలని అలాగే ఒంగోలు, విశాఖపట్నం జిల్లా నక్కపల్ల వంటి ప్రాంతాల్లో ఇద్దరేసి వైద్యులతో కొత్తగా డిస్పెన్సరీలు ఏర్పాటును అలాగే పైడి భీమవరం, కొత్తవలస వంటి తదితర ప్రాంతాల్లో డిస్పెన్సరీల స్థాయిని అయిదుగురు వైద్యులకు పెంచాలని ప్రతిపాదనల్లో పేర్కొన్నారు. గుణదల, తణుకు, సర్పవరం, కూర్మాన పాలెం, గాంధీగ్రామ్‌ డిస్పెన్సరీలకు ముగ్గురేసి వైద్యులను కేటాయించాలని, ప్రస్తుతం ఒక వైద్యునితో పనిచేస్తున్న అనంతపురం, కొట్నుర్‌, భీమవరం, గోపాల పట్నం డిస్పెన్సరీలకు ఇద్దరేసి వైద్యులను కేటాయించాలని, కాకినాడ, శ్రీకాకుళం జిల్లా పైడి భీమ వరాల్లో డయాగ్నోస్టిక్‌ కేంద్రాలను ఏర్పాటు చేయాలని కోరారు.
