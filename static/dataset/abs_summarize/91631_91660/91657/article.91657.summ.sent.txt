పోలీసులు అందించిన సమాచారం ప్రకారం ఈనెల 6న దివీస్‌లోని రియాక్టర్‌లో రా మెటీరియల్‌ను లోడ్‌ చేస్తుండగా ఏర్పడిన అగ్ని ప్రమాదంలో శ్రీకాకుళం జిల్లాకు చెందిన గురుబిల్లి భాస్కరరావు, అసిరినాయుడు, గణపతిరావు గాయపడగ ఈ నెల 15న భాస్కరరావు చికిత్స పొందుతూ మృతి చెందాడు. 
అయితే తాజాగా మెట్టవలస గ్రామానికి చెందిన కార్మికుడు పొన్నాడ గణపతిరావు (25) పరిస్థితి విషమించడంతో ఆదివారం మృతిచెందాడు. 
దివీస్‌ యాజమాన్యం తీరును సిపిఎం జిల్లా కార్యదర్శి కె లోకనాధం ఒక ప్రకటనలో ఖండిస్తూ  శవ పంచనామా విషయంపై యాజమాన్యాన్ని నిలదీసేందుకు వెళ్లగా పోలీసులు వ్యవహరించినా తీరుపై మండిపడ్డారు. 
భాదిత కుటుంబానికి రూ.50 లక్షల నష్టపరిహారం మరియు కుటుంబంలోని ఒక వ్యక్తికి ఉద్యోగం ఇవ్వాలని డిమాండ్‌ చేశారు.
