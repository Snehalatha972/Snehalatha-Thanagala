సోమవారం ఒక ప్రకటనలో కార్పొరేట్‌ సంస్థల ప్రయోజనాల కోసమే ప్రభుత్వం ల్యాండ్‌ బ్యాంక్‌ను ఏర్పాటు చేసి అందులో భాగంగానే 155 నెంబరు జీవోతో పేదలు, దళితులకు అన్యాయం సిపిఐ రాష్ట్ర కార్యదర్శి కె రామకృష్ణ  విమర్శించారు. 10 లక్షల ఎకరాలలో ల్యాండ్‌ బ్యాంక్‌ ఏర్పాటు చేయడానికి పేదలు, దళితుల భూములను, పంట పొలాలను అక్రమంగా లాక్కోవడం పారిశ్రామికవేత్తలకు అనుకూలంగా పాలన సాగుతోందన్నారు.
పేదల భూములను బలవంతంగా లాక్కుంటే ఊరుకునేదిలేదని, అలాగే నామమాత్రపు ధర ఇచ్చి సరి పెట్టాలని చూస్తే తీవ్రంగా వ్యతిరేకిస్తామని హెచ్చరిచారు. 
భూసేకరణ చట్టానికి అనుగుణంగా మార్కెట్‌ విలువపై గిరిజన ప్రాంతాల్లో 1.5 రెట్లు, షెడ్యూలేతర ప్రాంతాల్లో 1.25 రెట్లు, అదనంగా 12 శాతం అధిక ధరను చెల్లించాల్సి ఉంటుందని, కానీ నిబంధనలను ఉల్లంఘించి బేసిక్‌ విలువ చెల్లింపు పేరుతో పేదల భూములను దోచుకోవటం సరి కాదన్నారు.
