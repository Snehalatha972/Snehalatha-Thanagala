బిజెపి ఆధ్వర్యంలో ఆదివారం కడపలోని శివసాయి రెసిడెన్సీలో రాయలసీమ కరువు-జలవనరులపై చర్చా వేదిక నిర్వహణ అనంతరం విలేకరుల సమావేశంలో బిజెపి రాష్ట్ర ఉపాధ్యక్షులు కపిలేశ్వరయ్య మాట్లాడుతూ రాయలసీమలో 240 మండలాలు తీవ్రమైన కరువుతో అల్లాడుతుంటే ఇప్పటిదాకా ప్రభుత్వం కరువు నివేదికలు తెప్పించుకోకపోవడం దారుణమన్నారు.
అలాగే కేంద్రం మంజూరు చేసిన కరువు నిధుల్ని సీమ సమస్యల్ని పూర్తిగా విస్మరించిన రాష్ట్ర ప్రభుత్వం పక్కదారి పట్టించిందని ఆరోపించారు.
నీరు రాక పోతిరెడ్డిపాడు హెడ్‌రెగ్యులేటర్‌ పూర్తిగా ఎండిపోయిందని తెలుపుతూ ప్రాజెక్టులు, కరువుకు కేటాయించిన నిధులపై శ్వేతపత్రం విడుదల చేయాలని డిమాండ్‌ చేశారు.
