గుంటూరు జిల్లా మాచర్లలోని దాచేపల్లిలో మొదటి సంవత్సరం చదువుతున్న పదిహేడేళ్ల అన్నం అజరు సోమవారం రాత్రి తన పుట్టినరోజు సందర్భంగా ముగ్గురు స్నేహితులతో కలిసి మాచర్లకు వెళ్లి హత్యకి గురయ్యాడు. గురువారం ఇతని మృతదేహం మాచర్ల సమీపంలోని కంభంపాడు నాగార్జున సాగర్‌ కుడికాల్వ రైల్వే బ్రిడ్జి సమీపంలో లభించగా స్నేహితులే ఇందుకు ఒడిగట్టి ఉంటారని అనుమానాలు వ్యక్తమవుతున్నాయి. ముఖానికి నల్లని కవర్‌ ఉండడంతో కాళ్లు చేతులు కట్టేసి హత్యచేసి ఉంటారని భావిస్తున్న పోలీసులు హత్యకి గల కారణాల కోసం దర్యాప్తు చేస్తున్నారు.
