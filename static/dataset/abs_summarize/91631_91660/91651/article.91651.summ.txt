ఈ నెల 11వ తేదీన బెంగుళూరు నుండి షార్‌కు చేరుకున్న ఐఆర్‌ఎన్‌ఎస్‌ఎస్‌-1బి ఉపగ్రహాన్ని 28వ తేదీ మధ్యాహ్నం 12.59 గంటలకు ప్రయోగించే పిఎస్‌ఎల్‌విసి-33 రాకెట్‌కు బుధవారం అనుసంధానం చేశారు. షార్‌లోని క్లీన్‌ రూంలో అన్ని పరీక్షలు నిర్వహించగ అందులో భాగంగా గురువారం గ్లోబల్‌ చెకింగ్‌, శుక్రవారం రాకెట్‌కు సంబంధించిన ఉష్ణ కవచాన్ని మూసివేసి 26న కౌంట్‌డౌన్‌ ప్రారంభించనున్నారు. ఐఆర్‌ఎన్‌ఎస్‌ఎస్‌ ఉప్రగహాల శ్రేణిలో ఇదే ఆఖరి ఉపగ్రహం కావడంతో పాటు భారత దేశానికి సొంత నావిగేషన్‌ సిస్టం అందించే ఏడు ఉపగ్రహాలు అందుబాటులోకి వస్తుండడంతో ఈ ప్రయోగాన్ని వీక్షించేందుకు పీఎం నరేంద్రమోడి షార్‌కు వస్తున్నట్లు ఇస్రో వర్గాలు తెలిపాయి.
