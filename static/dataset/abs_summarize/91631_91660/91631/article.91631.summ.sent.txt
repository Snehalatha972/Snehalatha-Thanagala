విశాఖ జిల్లా అనకాపల్లి పట్టణం గవరపాలెం ప్రాంతానికి చెందిన ఎనిమిదేళ్ల కొణతాల ఉదరును శుక్రవారం ఇంటి వద్ద ఆడుకుంటుండగా గుర్తు తెలియని వ్యక్తులు కిడ్నాప్‌ చేసి తండ్రి శ్రీనివాస్‌ను లక్ష రూపాయలు డిమాండ్‌ చేశారు.
కాగా, శ్రీనివాస్‌ ఫిర్యాదుపై స్పందించిన పోలీసులు ఫోన్‌ సిగ్నల్ ఆధారంగా ఇద్దరు దుండగులను అదుపులోకి తీసుకున్నారు.
అయితే పోలీసుల విచారణలో నిజం అంగీకరించిన నిందితులు బాలుడు క్షేమంగానే ఉన్నాడని తెలుపగా, ఆదివారం ఉదయం స్థానిక కొప్పాక బ్రిడ్జి వద్ద తుప్పల్లో బాలుడి మృతదేహం లభించింది.  
సంఘటనా స్థలానికి చేరుకున్న పోలీసులు అది ఉదరు మృతదేహమేనని, హత్యపై కారణాలు తెలియరాలేనందున నిందితులను విచారణ చేస్తున్నట్లు పట్టణ పోలీసులు తెలిపారు.
కాగా బాలుడి నోట్లో పాల్‌థీన్‌ కవర్లు కుక్కి చేతి వేళ్లు నరికి తీవ్రంగా గాయపరచి చంపినట్లు కనిపిస్తుంది.
