తిరుపతి ఈస్టు పోలీసు స్టేషనులో డిఎస్‌పి కె.వి.మురళీకృష్ణ గురువారం విలేకరులకు తెలిపిన ప్రకారం అలిపిరి పోలీసు స్టేషను పరిధిలో సిఐ బి.వి.శ్రీనివాసులు, ఎస్‌ఐ మల్లికార్జునరెడ్డి వారి సిబ్బంది, ఆర్‌ఎస్‌టిఫ్ డిఎస్‌పి కెవి మురళీకృష్ణ ఆధ్వర్యంలో శెట్టిపల్లి పంచాయతీ రెడ్డిభవన్‌ సమీపంలోని శేషాచల రిజర్వు ఫారెస్టులో బుధవారం సాయంత్రం కూంబింగ్‌ నిర్వహించగ అక్రమ రవాణాకు పాల్పడుతున్న సుమారు 17 మంది తెలుగు, తమిళ స్మగ్లర్లు, కూలీలు పోలీసులకు ఎదురుపడ్డారు. 
పోలీసులు వారిలో 15 మందిని అదుపులోకి తీసుకొని 13 దుంగలను స్వాధీనం చేసుకున్నారు. 
ఈ గ్రూపుకు తమిళనాడుకు చెందిన ఎం.ఆది మేస్త్రీగా, తిరుపతికి చెందిన ఇద్దరు స్మగ్లర్లు వారికి పైలెట్‌గా వ్యవహరిస్తుండడంతో వారిని అదుపులోకి తీసుకుని రిమాండుకు తరలించారు. 
