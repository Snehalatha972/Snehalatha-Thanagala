మంగళవారం ఉత్తర కోస్తాలో పగటి, రాత్రి పూట ఉష్ణోగ్రతలు 2 నుంచి 4 డిగ్రీలకు పడిపోయినట్లు మరియు వచ్చే 4 రోజుల వరకు ఇదే పరిస్థితి ఉంటుదని హైదరాబాద్‌ వాతావరణ శాఖ వెల్లడించింది. నందిగామలో రాత్రి పూట ఉష్ణోగ్రతలు 13.9 డిగ్రీలకు పడిపోయింది. ప్రస్తుతం ఆకాశంలో మేఘాలు లేకపోవడంతో పొగ మంచు పడుతుందని, ఉత్తర రష్యా సమీపంలోని ధృవపు అంచుల్లో గల సైబీరియన్‌ దీవుల్లో మంచు గడ్డ కట్టుకుపోతోందని వాతావరణ నిపుణులు తెలిపారు. అటు నుంచి ఫసిఫిక్‌ సముద్రం మీదుగా భారత్‌లోకి గాలులు వీయడం ప్రారంభమైతే చలి తీవ్రత ఇంకా పెరిగే అవకాశం ఉంది.