టీటీడీ చైర్మన్‌ చదలవాడ కృష్ణమూర్తి సమక్షంలో టీటీడీ పాలక మండలి మంగళవారం అనేక నిర్ణయాలు తీసుకుంది. ఈ సమావేశానికి ఈవో సాంబశివరావుతో పాటు అధికారులు, పాలకమండలి సభ్యులు వచ్చారు. ఓ నమో వెంకటేశాయ చిత్ర యూనిట్ తరపున రూ.4 లక్షల విరాళాన్ని దర్శకుడు రాఘవేంద్రరావు పాలక మండలికి ఇచ్చారు. టీటీడీ బోర్డు తీసుకున్న నిర్ణయాలు ఇలా ఉన్నాయి. శ్రీవారికి 30 కేజీల బంగారంతో లక్ష్మీ కాసులమాల తయారీకి అనుమతి- సర్వ దర్శనం భక్తులకు నూతన కాంప్లెక్స్ నిర్మాణానికి 5 కోట్లు మంజూరు. గదులలో ఎల్‌ఈడీ బల్పుల ఏర్పాటుకు రూ.4.5 కోట్ల మంజూరు- హరిద్వార్ లో ఆలయం నిర్మాణం దానికి నిర్మల్ షెతియా పౌండేషన్ రూ.12 కోట్ల విరాళం. అప్పలాయ గుంటలోని తిరుత్చి, కల్యాణ  మండప నిర్మాణానికి ఆమోదం. నెల్లూరు జిల్లా గూడూరి గ్రామం చిన్న కేశవాలయం పునః ప్రారంభంకు అనుమతి. టీటీడీకి అవసరమైన ముడిసరుకుల కొనుగోళ్లకు అనుమతి. తలనీలాల ఈ-వేళం ద్వారా 33.14 లక్షల ఆదాయం. టీటీడీ వార్షిక బడ్జెట్ రూ.2858.48 కోట్ల ఆమోదం మరియు వకులామాత ఆలయం నిర్మాణానికి రూ.2 కోట్లు ఆమోదం.