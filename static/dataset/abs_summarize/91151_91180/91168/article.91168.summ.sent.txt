సోమవారం విజయవాడలోని డిజిపి కార్యాలయంలో ఉన్నతాధికారులతో భేటీ అయిన  డిజిపి ఎన్‌ సాంబశివరావు స౦వత్సరానికి పోలీస్‌ శాఖకు రూ.100 కోట్లు ఆదాయం వచ్చే విధంగా పోలీస్‌ శాఖ స్థలాలను వాణిజ్య పరంగా అభివృద్ధి చేయడానికి ప్రణాళికలు చేస్తున్నట్లు, ఇందుకు ఒక కమిటీని చేస్తామన్నారు. 
కర్ణాటకలో ఇప్పటికే ఈ విధంగా అమలు అవుతుందని, రాష్ట్రంలోని వివిధ ప్రాంతాల్లో ఉన్న పోలీస్‌ స్థలాలను కన్వర్షన్‌ అవసరం లేకుండా వాణిజ్యాభివృద్ధి చేయడానికి అనుమతులను ప్రభుత్వాన్ని కోరతామని డిజిపి తెలిపారు. 
రాష్ట్రంలో ఉన్న పోలీసు శాఖ స్థలాలను నెల రోజులలోనే గుర్తించి సమాచారం అందచేయాలని అన్ని జిల్లాల ఎస్‌పిలకు ఆదేశించినట్టు వెల్లడించారు. 
ప్రజలకు మెరుగౖన సేవలు అందించిన ముగ్గురు కానిస్టేబుళ్లకు డిజిపి అవార్డులను అందచేశారు. 
విజయవాడ పోలీస్‌ కమిషనర్‌ గౌతమ్‌ సవాంగ్‌, అదనపు డిజిలు ద్వారకా తిరుమలరావుతో పాటు ,పలువురు పోలీస్‌ అధికారులు పాల్గొన్నారు.