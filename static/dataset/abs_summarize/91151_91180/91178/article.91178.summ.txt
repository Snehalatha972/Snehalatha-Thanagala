శ్రీకాకుళంలోని ఎన్‌జిఒ హోమ్‌లో ఏపి ఎన్‌జిఒ అసోసియేషన్‌ రాష్ట్ర సహాధ్యక్షులు చౌదరి పురుషోత్తంనాయుడు ముఖ్యమంత్రి ఇచ్చిన హామీలు అమలు చేయడంలేదని అన్నారు. సమస్యల పరిష్కారంలో ప్రభుత్వ నిర్లక్ష్యంపై ఉద్యోగ, ఉపాధ్యాయులు, పెన్షనర్లు పోరాటం చేయనున్నారని తెలిపారు. పది నెలల పిఆర్‌సి అరియర్స్‌, రెండు డిఎలు, శ్రీకాకుళం కేంద్రంలో హెచ్‌ఆర్‌ఎ 20 శాతం పెంపు లాంటి ఇతర సమస్యలు పరిష్కారం లేకుండా ఉన్నాయని, కాంట్రాక్టు ఉద్యోగులకు 50 శాతం జీతం పెంపు జిఒ విడుదలైనప్పటికీ అమలు చేయలేదని చెప్పారు. హైదరాబాద్‌లోని ఏపి ఎన్‌జిఒ భవనాన్ని ఏపి ఉద్యోగుల నిధులతో కట్టామని, భవనంలోని కొంత భాగాన్ని తెలంగాణ ఉద్యోగులు ఉపయోగించుకునేలా కలెక్టర్‌ ఇచ్చిన ఉత్తర్వులను వెంటనే వెనక్కి తీసుకోవాలని, లేకపోతే న్యాయ పోరాటం చేస్తామన్నారు.