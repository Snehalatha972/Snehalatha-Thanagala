సిఐటియు ఆధ్వర్యాన సోమవారం ఏలూరు కలెక్టర్‌రేట్‌ దగ్గర శ్రామిక శంఖారావం పేరుతో వేలాది మంది కార్మిక, ఉద్యోగ సంఘాలు కేంద్ర, రాష్ట్ర ప్రభుత్వాల కార్మిక వ్యతిరేక విధానాలపై మహాధర్నా చేశారు. ముందుగా జ్యుట్‌మిల్లు నుంచి కలెక్టరేట్‌ వరకూ భారీ ప్రదర్శన చేశారు. ఆ తర్వాత సిఐటియు జిల్లా అధ్యక్షులు కె.రాజారామ్మోహన్‌ రారు అధ్యక్షతన భారీ సభ నిర్వహించారు. ముఖ్య అతిధి సిఐటియు రాష్ట్ర ఉపాధ్యక్షులు వి.ఉమామహేశ్వరరావు "కార్మిక వ్యతిరేక విధానాలకు పాల్పడుతూ సిఎం చంద్రబాబు కార్మికద్రోహిగా మారారని" అన్నారు. ఈ కార్యక్రమాల్లో స్కీమ్‌ వర్కర్లు, వివిధ ఫ్యాక్టరీల కార్మికులు, ప్రభుత్వ సంస్థల్లో పనిచేస్తున్న కాంట్రాక్టు, అవుట్‌ సోర్సింగ్‌ సిబ్బంది పాల్గొన్నారు.