రాష్ట్రంలోని ప్రధాన పుణ్యక్షేత్రాలను కలుపుతూ పర్యాటక రంగ అభివృద్ధిపై రాష్ట్ర ప్రభుత్వం ప్రత్యేక శ్రద్ధ పెట్టింది. 
ప్రముఖ పుణ్యక్షేత్రంగా గుర్తింపు పొందిన తిరుపతి ప్రధాన కేంద్రంగా రాష్ట్రంలోని ఇతర ఆలయాలకు హెలీ టూరిజం విస్తరణకు రాష్ట్ర ప్రభుత్వం తిరుపతి, కర్నూలు, విజయవాడ పట్టణాల్లో హెలీపాడ్‌లు ఏర్పాటు చేయాలని ఆయా జిల్లా కలెక్టర్లను ఆదేశించింది.  
తిరుపతితో పాటు విజయవాడ కనకదుర్గ, శ్రీశైలం ఆలయాలకు హెలి కాఫ్టర్‌ సర్వీసులు నడిపేందుకు ప్రభుత్వం అన్ని సిద్ధం చేసింది. 
హెలికాప్టర్‌లో వచ్చే పర్యాటకులకు తిరుపతి, తిరుమలలో వసతి, రవాణా, శ్రీవారి దర్శన ఏర్పాట్లు చేయాలని టిటిడి ఈవోకు ప్రభుత్వం ఉత్తర్వులు జారీ చేసింది. 
హెలీపాడ్‌లు, సర్వీసుల నిర్వహణ బాధ్యతను ఢిల్లీకి చెందిన సుమ్మిట్‌ ఏవియేషన్‌ సంస్థకు అప్పగించింది. 
ఈ నిర్ణయాలకు సంబంధించి రెవెన్యూ ముఖ్యకార్యదర్శి జె.ఎస్‌.వి.ప్రసాద్‌ సోమవారం ముఖ్యమైన ఆదేశాలు జారీ చేశారు. 