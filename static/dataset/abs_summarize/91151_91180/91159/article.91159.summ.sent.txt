తన వయస్సు అయిపోతున్నా ఇంకా ఉద్యోగం రాలేదని మానసిక ఒత్తిడి భరించలేక హైదరాబాద్‌ సెంట్రల్‌ యూనివర్సిటీకి చెందిన ఓ పీహెచ్‌డీ విద్యార్థి ఆత్మహత్య చేసుకున్నాడు. 
ఈ ఘటన చందానగర్‌ పోలీస్‌స్టేషన్‌ పరిధిలో జరిగింది.
పోలీసుల తెలిపిన వివరాల ప్రకారం మహారాష్ట్రలోని ముంబయికి చెందిన రవీంద్రనాథ్‌టండన్‌ కుమారుడు విశాల్‌టండన్‌ (43) గచ్చిబౌలిలోని సెంట్రల్‌ యూనివర్సిటీలో జనరల్‌ స్టడీస్‌లో పీహెచ్‌డీ చేస్తున్నాడు. 
తాను నివాసం ఉండే శేరిలింగంపల్లిలోని శేరి నల్లగండ్ల అపర్ణ సరవోవర్‌లోని బ్లాక్‌-3, 14వ అంతస్తు నుంచి మధ్యాహ్నం 3:30 సమయంలో కిందికి దూకడంతో అక్కడికక్కడే చనిపోయాడు. 
దీంతో చందానగర్‌ పోలీసులు కేసు నమోదు చేసుకుని విచారణ చేస్తున్నారు.