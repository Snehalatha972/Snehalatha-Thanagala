గుంటూరు జిల్లా ఈపూరు మండలం ఇనిమెళ్లలో శుక్రవారం రాత్రి రాజకీయ కక్షల కారణంగా బత్తుల శివయ్య అనే టిడిపి కార్యకార్త పై వైసిపి కార్యకర్తలైన చావల సుబ్బారావు, చావల పెదపాపారావుతో పాటు ఇంకొందరు గొడ్డలితో దాడి చేశారు. ఈ దాడిలో వైసిపికే చెందిన చావల వెంకాయమ్మకూ గాయలయ్యాయి. దీంతో వాళ్లను వినుకొండ ప్రభుత్వ వైద్యశాలకు తీసుకెళ్లారు. వివరాల్లోకెళ్తే శివయ్య ఈ మధ్యే వైసిపిలో కొనసాగుతూ టిడిపిలో చేరారు. గ్రామంలో తిరునాళ్ల సందర్భంగా వైసిపి నాయకులు చందాల కోసం శివయ్య దగ్గరకు వెళ్తే, తాను వైసిపిలో లేనని, చందా ఇవ్వనన్న కారణంతో దాడి చేశారు. టిడిజి జిల్లా అధ్యక్షులు, వినుకొండ ఎమ్మెల్యే జివి.ఆంజనేయులు శివయ్యను పరామర్శించారు. 