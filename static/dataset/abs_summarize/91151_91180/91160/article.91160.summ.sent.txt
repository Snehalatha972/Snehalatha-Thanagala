తెనాలికి చెందిన రైస్‌మిల్లు యజమాని గుర్రం వెంకట దుర్గాప్రసాద్‌ బంధువులతో కలిసి తన మనవరాలి పెళ్లి చూపులున్నాయని శుక్రవారం రెండు కార్లల్లో విశాఖపట్నానికి వెళ్లారు. 
రాత్రి తెనాలికి తిరుగు ప్రయాణ౦లో, పశ్చిమగోదావరి జిల్లా ఉంగుటూరు మండలం బాదంపూడి దగ్గర 16వ నంబరు జాతీయ రహదారిపై పార్కింగు చేసి ఉన్న లారీని కారు అదుపు తప్పి ఢీ కొట్టింది. 
దాంతో వెంకట దుర్గాప్రసాద్‌ (68), ఆయన భార్య వెంకటరత్నం (55) అక్కడికక్కడే చనిపోయారు. 
తీవ్రంగా గాయపడ్డ ఐదుగురులో ముగ్గురిని తెనాలి ఆసుపత్రికి, మరో ఇద్దరిని తాడేపల్లిగూడెం ఏరియా ఆసుపత్రికి తీసుకెళ్లారు.