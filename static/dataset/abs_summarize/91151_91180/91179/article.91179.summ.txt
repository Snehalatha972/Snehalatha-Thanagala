అనంతపురం జిల్లా పామిడి మండలం వంకరాజుకాలువకు చెందిన స్వప్న (26) కాన్పు కోసం ఈ నెల 16న జిల్లాలోని సర్వజన వైద్యశాలలో చేరింది. వైద్యులు సిజేరియన్‌ చేయగా, ఆమెకు ఆడబిడ్డ పుట్టింది. కాసేపటికి స్వప్నకు తీవ్ర రక్తశ్రావం కావడంతో వైద్యులు ఆమెకు మరో ఆపరేషన్‌ చేయగా, అప్పటి నుంచి ఆమె శ్వాస సంబంధిత వ్యాధికి గురైంది. ఆ తర్వాత మంగళవారం ఉదయం పరిస్థితి విషమించి చనిపోవడంతో, బాధిత కుటుంబ సభ్యులు ఆస్పత్రి ఎదుట ఆందోళన చేశారు.