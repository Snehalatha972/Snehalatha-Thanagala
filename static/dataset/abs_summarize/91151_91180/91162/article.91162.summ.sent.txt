బీజేపీ అనుబంధ సంఘాలు సంఘ్ పరివార్‌, ఆర్‌ఎస్‌ఎస్‌ వంటి సంస్థలు గోసంరక్షణ దళాల పేరుతో ముస్లిం, మైనారిటీ వారిపై దాడులు చేస్తూ అమాయకుల ప్రాణాలు తీస్తున్నాయని సిపిఐ కార్యదర్శి కె.రామకృష్ణ తెలిపారు.
సిపిఐ అనంతపురం జిల్లా కార్యాలయంలో విలేకరుల సమావేశం నిర్వహించి రైతుల సంక్షేమానికి ప్రభుత్వం కృషి చెయ్యాలి అని ఈ నెల 24, 25, 26వ తేదీన దేశ వ్యాప్తంగా ఆందోళనలు, జూలై 6న విశాఖ నగరంలో భూకుంభకోణాలకు వ్యతిరేకంగా అక్రమార్కులను శిక్షించాలని మరియు పాదయాత్ర చేయాలని తెలిపారు. 
బీజేపీ అనుబంధ సంస్థలు 28 మందిని కొట్టి చంపారని వారిలో 24 మంది మైనార్టీ ముస్లిములే ఉన్నారని, ఈ విధంగా బీజేపీ ప్రభుత్వం మతోన్మాదాన్ని ప్రేరేపిస్తోందని అన్నారు. 
డాక్టర్‌ ఎంఎస్‌ స్వామినాధన్‌ కమిటీ సిఫార్సులు అమలు చేయకుండా కేంద్ర ప్రభుత్వం వ్యతిరేక విధానాలతో దేశంలో వ్యవసాయం తీవ్ర వ్యాకులతలో కూరుకుపోయిందన్నారు. 
రైతులను ఇబ్బందులకు గురిచేయడం దారుణమన్నారు.
