తిరుపతిలోని నాలుగు కాళ్ల మండపం దగ్గర జిఎస్‌టిని వ్యతిరేకిస్తూ కాంగ్రెస్‌ పార్టీ ధర్నా చేయగా, పార్టీ నగర అధ్యక్షులు పొలకల మల్లిఖార్జున్‌ "జిఎస్‌టి విధానం కార్పొరేట్‌ శక్తులకు మేలు చేస్తుందే తప్ప సామాన్యులకు, మధ్యతరగతి ప్రజలు ఎలాంటి మేలు చేయదని, పెద్దనోట్ల రద్దు వల్ల ఆర్ధికంగా చితికిపోతున్న వారిపై కేంద్రం ఒకే దేశం, ఒకే పన్ను అంటూ పన్ను భారాలు మోపడం సరైన పద్ధతి కాదని" అన్నారు. 
ఒకవేళ కేంద్రానికి ప్రజలపై నిజమైన ప్రేమ ఉంటే పెట్రోల్‌, డీజిల్‌ను జిఎస్‌టి పరిధిలోకి ఎందుకు తేలేదని ప్రశ్నించారు. 
కేంద్రం జిఎస్‌టి విధానంపై తిరిగి ఆలోచించుకోవాలని, లేకపోతే ప్రజలు ఎదో విధంగా బుద్దిచెబుతారని హెచ్చరించారు. 
ఈ ధర్నాలో కాంగ్రెస్‌ నాయకులు కుమార్‌, యార్లపల్లి గోపి తదితరులు పాల్గొన్నారు.