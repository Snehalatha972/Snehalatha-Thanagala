తెలుగు రాష్ట్రాల్లో చలి తీవ్రత ఎక్కువగా ఉంది. తెలంగాణాలోని ఆదిలాబాద్‌, నిజామాబాద్‌ జిల్లాల్లో రాత్రిపూట ఉష్ణోగ్రతలు పడిపోతున్నాయి. విశాఖ ఏజెన్సీలో దాదాపుగా 6 నుంచి 8 డిగ్రీలకు తగ్గిపోతోంది. నందిగామలో రాత్రి పూట 13 డిగ్రీలు మరియు కళింగపట్నం, విశాఖ, విజయవాడ, రెంటచింతలలో 18 నుంచి 19 డిగ్రీలకు ఉష్ణోగ్రతలు తగ్గుతున్నాయి. నంద్యాల, ఆరోగ్యవరం, అనంతపురంలో వరుసగా 17.8, 17, 16 డిగ్రీలు నమోదైంది. ఉత్తర అండమాన్‌లో తూర్పు మధ్య బంగాళాఖాతానికి ఆనుకుని ఒకటి, లక్ష్యద్వీప్‌లో మరో ఉపరితల ఆవర్తనాలు ఏర్పడినట్లు భారత వాతావరణ కేంద్రం వెల్లడించింది. మరియు వీటి ప్రభావంతో ఈ నెల 12, 13 తేదీల్లో దక్షిణ కోస్తాలో అక్కడక్కడా వర్షాలు కురుస్తాయని వాతావరణ కేంద్రం తెలిపింది. 