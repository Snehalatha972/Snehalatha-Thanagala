అహ్మదాబాద్‌లో జరిగిన టైక్స్‌టైల్‌ ఇండియా జాతీయ సదస్సులో కేంద్ర జౌళి శాఖ మంత్రి స్మృతి ఇరానీతో పాటు ముఖ్యమంత్రి చంద్రబాబునాయుడు పాల్గొన్నారు. మరియు మంత్రి అచ్చెన్నాయుడు, టైక్స్‌టైల్‌ పరిశ్రమల ఎండి నరేష్‌, పరిశ్రమల శాఖ కమిషనర్‌ సిద్దార్థజైన్‌, ఇడిబి సిఈఓ జాస్తి కృష్ణ కిశోర్‌ తదితరులు పాల్గొన్నారు. జౌళి పరిశ్రమలకు అవసరమైన ప్రోత్సహకాలతో పాటు, గ్రామీణ ప్రాంతాల్లో టైక్స్‌టైల్‌ పార్కుల ఏర్పాటుకు అవసరమైన సదుపాయాలు కల్పిస్తామని మరియు ఎపిలో పెట్టుబడులు పెట్టేందుకు ముందుకొచ్చే పారిశ్రామిక వేత్తలను ప్రోత్సహిస్తామని చంద్రబాబునాయుడు హామీ ఇచ్చారు. వస్త్ర పరిశ్రమకు ఆంధ్రప్రదేశ్‌ పెట్టింది పేరని, ఆధునిక అభిరుచులకు అనుగుణంగా ఎప్పటికప్పుడు సరికొత్త ఆకృతులతో ముందుకొచ్చే సంస్థలలో ముఖ్యంగా గుంటూరు, చిత్తూరు జిల్లాల్లో కొన్ని సంస్థలు విజయవంతంగా నడుస్తున్నాయన్నారు. వచ్చే ఏడాది టైక్స్‌టైల్‌ ఇండియా సదస్సులను ఏపిలో ఏర్పాటుచేయాలని కేంద్ర మంత్రిని కోరారు.