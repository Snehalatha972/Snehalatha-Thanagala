కర్నూలు జిల్లా టిడిపి ఆళ్లగడ్డ నియోజకవర్గ ఇన్‌ఛార్జి గంగుల ప్రభాకర్‌రెడ్డి బుధవారం మధ్యాహ్నం 3.45 గంటలకు వైసిపి అధ్యక్షుడు జగన్‌ సమక్షంలో వైసిపిలో చేరనున్నారు. గంగుల సోదరులు మంగళవారం నియోజకవర్గ కార్యకర్తలతో సమావేశమయ్యారు. అప్పుడు గంగుల ప్రభాకర్‌రెడ్డి "2014లో టిడిపిలో చేరానని, అదే సంవత్సరంలో సార్వత్రిక ఎన్నికల్లో తాను పోటీ చేసి ఓడిపోయానని, ఆ తరువాత జరిగిన ఉప ఎన్నికల్లో టిడిపి అధిష్టానం పోటీ పెట్టకూడదని నిర్ణయించిందని, ఆ రోజు పోటీ జరిగి ఉంటే తాము గెలుస్తు౦డే" అని  చెప్పారు. 'నాకు పదవులు ముఖ్యం కాదు మీ శ్రేయస్సే ముఖ్యం' అని చెప్పడంతో నాయకులు, కార్యకర్తలు ఒకేసారిగా వైసిపిలో చేరాలని చెప్పారు.