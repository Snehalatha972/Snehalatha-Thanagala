గురువారం పర్యాటక అభివృద్ధి సంస్థ పాలకవర్గ సచివాలయంలో దేవాలయ పర్యాటకాన్ని పెంచేందుకు పర్యాటక శాఖ రూ.9 కోట్లతో కొత్తగా ఆరు వోల్వో బస్సులను కొనాలని మరియు ప్రస్తుతం పదిహేడేళ్ల క్రితం బోట్లు ఉండగా వాటి స్థానంలో రూ.2 కోట్లతో అత్యాధునిక బోట్లను కొనాలని సమావేశంలో నిర్ణయించారు. విజయవాడ నుంచి అమరావతి మీదుగా తిరుపతికి వారానికి రెండు రోజుల టూర్‌ ప్యాకేజీని నిర్వహించాలని, వీటికి అదనంగా ప్రయివేట్‌ సంస్థలతో కలిసి టూరిజం ప్యాకేజీలను ప్రారంభించాలన్న అంశాన్ని బోర్డు ఆమోదించింది. పర్యాటక అతిథి గృహాల్లో ఆక్యుపెన్సీని పెంచేలా ఆధునీకరించాలని, ఇందుకు పిపి విధానాన్ని అమలు చేయాలని, పర్యాటక శాఖకు సంబంధించిన కొన్ని వాహనాలను వేలం వేయగా అతి తక్కువ ధర రావటంతో మరో సారి టెండర్‌ పిలవాలని బోర్డు నిర్ణయించింది.