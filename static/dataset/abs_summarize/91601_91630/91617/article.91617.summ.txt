ఆంధ్రప్రదేశ్‌ నైపుణ్యాభివృద్ధి సంస్థ ఆధ్వర్యంలో శుక్రవారం ఎస్‌వియూలో నిర్వహించిన చంద్రన్న ఉద్యోగమేళాలో డిగ్రీ, పీజీ, ఇంజినీరింగ్‌, మేనేజ్‌మెంట్‌ కోర్సులు చేసిన 8140 మంది అభ్యర్థులు హాజరు కాగా, 19 ప్రముఖ ప్రయివేటు కంపెనీలు 1630 మంది అభ్యర్థులను ఎంపిక చేసినట్లు తెలిసింది. ఇంజినీరింగ్‌ వారికి కాల్‌ సెంటర్లలోనే ఉద్యోగాలిస్తామని, డిగ్రీ, పీజీ వారికి తక్కువ జీతాలతోనే ఉద్యోగావకాశాలు కల్పిస్తామని కంపెనీలు స్పష్టం చేయడంతో వందలాది మంది నిరుద్యోగులు వెనుదిరిగారు.
