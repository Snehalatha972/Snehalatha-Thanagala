నైరుతి బంగాళాఖాతంలో హిందూ మహాసముద్రానికి ఆనుకుని శ్రీలంకకు సమీపంలో ఏర్పడిన అల్పపీడనం బలపడుతున్నట్లు మరియు 48 గంటల వ్యవధిలో వాయుగుండంగా మారి రాష్ట్రమంతటా భారీ వర్షాలు పడే అవకాశం ఉందని భారత వాతావరణ శాఖ తెలిపింది. 
శుక్రవారం ఉదయం కోస్తా, సీమ, తెలంగాణాలో ఉష్ణోగ్రతలు 2 నుంచి 3 డిగ్రీలు పెరిగాయి దీనిలో భాగంగా, రామగుండంలో 45.2, నిజామాబాద్‌ 44, అనంతపురం 43, కర్నూలు 42, తిరుపతి, నెల్లూరు, గన్నవరం, నందిగామలలో 41 డిగ్రీల చొప్పున ఉష్ణోగ్రత నమోదు కాగా, అనకాపల్లిలో 4.3, గరుగుబిల్లిలో 4.2, జియ్యమ్మవలసలో 3.6, తునిలో 2.2, పెనుకొండలో 2.3 సెంటీమీటర్ల చొప్పున వర్షపాతం నమోదైంది.
