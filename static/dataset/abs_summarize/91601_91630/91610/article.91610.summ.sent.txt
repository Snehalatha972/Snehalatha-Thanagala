డిప్యూటీ సిఎం, హోంశాఖ మంత్రి నిమ్మకాయల చిన్నరాజప్ప సోమవారం గుంటూరు జిల్లాలో మండల కేంద్రమైన దాచేపల్లిలో ఆంద్రా కేబుల్‌ నెట్‌వర్క్‌ కార్యాలయాన్ని, రూ.13 కోట్లతో దాచేపల్లి-తంగెడ డబుల్‌ రోడ్డు నిర్మాణ పనులను ప్రారంభించారు. 
అనంతరం పక్కనే ఉన్న పొలాల్లోని పంటసంజీవని కుంటల తవ్వకాన్ని ప్రారంభించి, ఉపాధి కూలీలతో మాట్లాడిన తరువాత పిడుగురాళ్ల మండలం వీరాపురంలో ఎన్‌టిఆర్‌ సుజల స్రవంతి వాటర్‌ ప్లాంట్‌ను ప్రారంభించారు. 
గురజాల ఎమ్మెల్యే వై.శ్రీనివాసరావు, వినుకొండ ఎమ్మెల్యే జివి ఆంజనేయులు, ఎమ్మెల్సీ పయ్యావుల కేశవ్‌, కాపు కార్పొరేషన్‌ చైర్మన్‌ రామానుజయ, స్థానిక ప్రజా ప్రతినిధులు పాల్గొన్న ఈ కార్యక్రమంలో ఎస్‌సి వర్గీకరణ బిల్లుకు పార్లమెంట్‌ సమావేశంలో ఆమోదం తెలిపేలా సహకరించాలని ఎంఆర్‌పిఎస్‌ నాయకులు చిన్నరాజప్పకు విన్నవించారు.
