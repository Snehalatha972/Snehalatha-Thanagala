వామపక్ష నాయకులు బ్రాండిక్స్‌ కార్మికులకు మద్దతుగా బుధవారం అచ్యుతాపురం మండలం తిమ్మరాజుపేట, హరిపాలెం, పూడిమడక గ్రామాల్లో సిపిఎం రాష్ట్ర కార్యదర్శివర్గ సభ్యులు ఎం.కృష్ణమూర్తి, సిపిఐ రాష్ట్ర సహాయ కార్యదర్శి జెవి సత్యనారాయణ మూర్తి తదితరుల నేతృత్వంలో పర్యటించారు. బ్రాండిక్స్‌ కార్మికులతో మాట్లాడి వారి సమస్యలను తెలుసుకున్న వామపక్ష నాయకులు మాట్లాడుతూ, సంఘం ఉంటే రక్షణ ఉంటుందన్నారు. కానీ నాడు వైఎస్‌ రాజశేఖరరెడ్డి, నేడు చంద్రబాబు మరియు ప్రధాన మంత్రి మోడీ తదితరులు కార్మిక సంఘాలను పెట్టనీయడం లేదని, చంద్రబాబు చెప్పినట్లు అధికారులు నడుచుకుంటారని చెప్పారు. అందువల్ల బ్రాండిక్స్‌ కార్మికులు సంఘం పెట్టి సమిష్టిగా పోరాటం చేస్తే, అందుకు తాము పూర్తిగా మద్దతు ఇచ్చి ప్రభుత్వంతో పోరాడతామని తెలిపారు.
