కృష్ణాజిల్లా విస్సన్నపేట-రెడ్డిగూడెం రోడ్డులో ఓ ప్రయివేటు కార్యక్రమం ముగించుకున్న అనంతరం సిపిఎం కేంద్ర కార్యదర్శివర్గ సభ్యులు వి.శ్రీనివాసరావు విలేకరులతో మాట్లాడుతూ, దేశంలో ప్రజలు కరవుతో అల్లాడుతుంటే ప్రధాని మాత్రం దర్జాగా విదేశాలు తిరుగుతున్నారని, రెండేళ్ల నుండి వివిధ పథకాలను ప్రచారం చేయడానికే పరిమితమైన బిజెపి ప్రభుత్వం స్వచ్ఛభారత్‌, మేక్‌ ఇన్‌ ఇండియా వంటి పథకాల అమలులో విఫలమైందని విమర్శించారు. సింగపూర్‌ మాదిరిగా ఆంధ్రప్రదేశ్‌ రాజధానిని నిర్మిస్తామని తెలుగుదేశం ప్రభుత్వం మోసపూరిత మాటలు చెబుతోందని, రాజధాని పేరుతో ప్రజల ధనాన్ని దుర్వినియోగం చేస్తున్నారని, బాధితుల తరఫున మాట్లాడుతున్న వారిని జైళ్లకు పంపండం దారుణమని చెప్పారు.
