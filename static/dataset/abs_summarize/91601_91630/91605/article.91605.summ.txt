శ్యాంపురం రామయ్య, బి.రాజన్న, వీర వెంకటసత్యనారాయణ, భోజన్న, శ్రీనివాసులు, శ్రీనివాసరావు, షేక్‌ బిలాల్‌, రవిచంద్రయాదవ్‌ మొత్తం 8 మంది కర్నూలు జిల్లాకు చెందిన వ్యాపారి ప్రసాద్‌రెడ్డిని రూ.ఒక లక్షకు రూ.3 లక్షల నకిలీ నోట్లు ఇస్తామని నమ్మించి, అనంతపురం నగర శివారులోని నేషనల్‌ పార్కు వద్దకు రూ.2 లక్షల నగదు తీసుకురమ్మని చెప్పారు. ప్రసాద్‌రెడ్డి వద్ద ఉన్న డబ్బుల బ్యాగును తీసుకొని, పైన 500 నకిలీ నోట్లు ఉన్న 12 కట్టల తెల్లపేపర్లున్న బ్యాగునిచ్చి పరారవుతున్న నిందితుల ముఠాను అనంతపురం త్రీటౌన్‌ పోలీసులు అరెస్టు చేసినట్టు డిఎస్‌పి మల్లికార్జున వర్మ విలేకరుల సమావేశంలో తెలిపారు.
