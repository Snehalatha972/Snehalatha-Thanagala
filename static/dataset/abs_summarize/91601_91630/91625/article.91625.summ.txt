ఏపికి 492 మంది మరియు తెలంగాణకు 335 మంది మొత్తం 827 మంది న్యాయాధికారులను జిల్లా జడ్జీలు, సీనియర్‌, జూనియర్‌ జడ్డీలుగా తాత్కాలికంగా కేటాయిస్తూ ఉమ్మడి హైకోర్టు నిర్ణయం తీసుకుంది. హైకోర్టు నెల రోజుల క్రితం న్యాయాధికారుల నుండి తీసుకున్న ఆప్షన్ల ఆధారంగా, ఆప్షన్లు ఇవ్వని వారికి వారి సర్వీస్‌ రిజిస్టర్‌లో ఉన్న స్థానికత ఆధారంగా మంగళవారం కేటాయింపులు చేసింది. ఈ జాబితాలో 2014 జూన్‌ 2 తర్వాత పదవీ విరమణ చేసిన న్యాయాధికారులు కూడా ఉన్నారు. ఈ నెల 13 లోగా ఈ కేటాయింపులపై అభ్యంతరాలు మరియు వినితిపత్రాలను జిల్లా ముఖ్య న్యాయమూర్తులకు సీల్డ్‌ కవర్‌లో అందజేస్తే, వాటిని 18 లోగా హైకోర్టు రిజిస్ట్రార్‌ జనరల్‌కు అందజేయాలని ఉమ్మడి హైకోర్టు రిజిస్ట్రార్‌ జనరల్‌ సిహెచ్‌ మానవేంధ్రనాథ్‌ గారు ఆదేశాలు జారీ చేశారు.
