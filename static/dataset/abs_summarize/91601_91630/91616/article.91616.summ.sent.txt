గుంటూరులోని అర్‌ అండ్‌ బి అతిథి గృహంలో శుక్రవారం విలేకర్లతో రాష్ట్ర వ్యవసాయ శాఖమంత్రి పుల్లారావు మాట్లాడుతూ, గతంలో బిజెపి రాష్ట్రానికి ప్రత్యేక హోదా ఇస్తామని మాట ఇచ్చి ఇప్పుడు మాట మార్చటం సరికాదని, దీనిపై కొందరు కేంద్ర మంత్రులు చెప్పినా ప్రధాని స్పష్టంగా వివరణివ్వాల్సి ఉందని, అందుకు సిఎం ప్రయత్నిస్తున్నారని చెప్పారు. 
కాంగ్రెస్‌ విభజన చట్టంలో హోదా అంశం పేర్కొనలేదని, ఇప్పుడు కోటి సంతకాల సేకరణ పేరుతో నాటకాలాడుతోందని, జగన్‌ రాష్ట్రంలో విమర్శలు చేయటం తప్ప కేంద్ర వైఖరి గురించి మాట్లాడట్లేదని, ఢిల్లీలో హోదా కోసం ప్రయత్నించలేదని తెలిపారు.
