ప్రత్యేక హోదా సాధన సమితి రాష్ట్ర అధ్యక్షులు చలసాని శ్రీనివాస్‌ స్థానిక మాసినేని గ్రాండ్స్‌లో ఆ సమితి నాయకులతో కలిసి విలేకరులతో మాట్లాడారు. 15 ఏళ్లు ప్రత్యేక హోదా ఇస్తామంటూ నమ్మించిన బిజెపి ఇప్పుడు ఊసరవెల్లిలా ప్లేటు ఫిరాయించిందని, అందువల్ల అనంతపురం జిల్లాలో 8, 9వ తేదీల్లో ఆంధ్రప్రదేశ్‌ రాష్ట్రానికి ప్రత్యేక హోదా కోసం దీక్ష చేపడుతామని ఈ సందర్భంగా తెలిపారు. చట్టం ప్రకారం రాష్ట్రానికి ప్రత్యేక హోదా కల్పించకపోతే ప్రజలే ప్రత్యేక హోదా ప్రకటించుకునే పరిస్థితి వస్తుందని, జూన్‌ 1వ తేదీ నుంచి పన్ను రాయితీ నిరాకరణ ఉద్యమానికి శ్రీకారం చుడతామని, ఇక రెండు జిల్లాల ప్రజలు కేంద్రానికి ఒక్క పైసా కూడా చెల్లించబోరని స్పష్టం చేసారు. ఈ కార్యక్రమంలో సిపిఐ జిల్లా కార్యదర్శి డి.జగదీష్‌, ప్రత్యేక హోదా సాధన సమితి నాయకులు తదితరులు పాల్గొనగా, అనంతపురం మరియు శ్రీకాకుళం జిల్లాలకు ప్రత్యేక తరగతి రాయితీలను ప్రకటించాలని కూడా డిమాండ్‌ చేశారు.
