గత ఎన్నికల్లో బిజెపి మరియు టిడిపి కలిసి రాష్ట్రానికి ప్రత్యేక హోదా ఇస్తామని ఇచ్చిన హామీని, ఇప్పుడు పార్లమెంట్‌లో ఎన్‌డిఎ ప్రభుత్వం మాట మార్చి అది కుదరదనడంపై విమర్శలు గుప్పిస్తూ సిపిఎం రాష్ట్ర కార్యదర్శి పి మధు ఒక ప్రకటన విడుదల చేశారు.
ఈ ప్రత్యేక హోదా అంశం విభజన చట్టంలో లేదని కుదరదన్నారు కానీ, మిగిలిన హామీలు కూడా అమలు కాకపోవడంపై ఏం సామాధానం చెప్తారని ప్రశ్నిస్తూ, బిజెపి నమ్మక ద్రోహంపై రాష్ట్ర ప్రజలు నిరసన తెలపాలని పిలుపునిచ్చారు.
ఎన్‌డిఎ భాగస్వామిగా ఉన్న టిడిపి తన వైఖరిని వెల్లడించి చిత్తశుద్ధిని రుజువు చేసుకోకపోతే రాష్ట్రానికి జరుగుతున్న ఈ అన్యాయంలో టిడిపి కూడా భాగమేనని ప్రజలు భావించాల్సి వస్తుందన్నారు.
