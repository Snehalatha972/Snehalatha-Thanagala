ఎసిబి అధికారులు శనివారం రాజమహేంద్రవరంలో పనిచేస్తున్న పంచాయతీరాజ్‌ శాఖ ఎగ్జిక్యూటివ్‌ ఇంజనీరు జి.దుర్గా ప్రసాదరావు ఇంటిపై మరియు విశాఖపట్నం, విజయవాడ, ఏలూరు, కాకినాడలోని ఆయన బంధువుల ఇళ్లపైనా ఏకకాలంలో నిర్వహించిన దాడుల్లో రూ.1.20 కోట్ల ఆస్తులను స్వాధీనం చేసుకున్నారు. అంతేకాకుండా, రాజమహేంద్రవరంలోని ఇఇ నివాసంలో ఎసిబి అధికారులు కేజీ బంగారం, కేజిన్నర వెండి, రూ.17 లక్షల విలువైన ఫిక్స్‌డ్‌ డిపాజిట్లు, బ్యాంక్‌ బ్యాలెన్స్‌లు మరియు రాజమహేంద్రవరం, పిడింగొయ్యి, రాజానగరం ప్రాంతాల్లోని రూ.80 లక్షల విలువైన స్థలాల డాక్యుమెంట్లను, విశాఖపట్నంలో జరిగిన దాడుల్లో ఓ కారును స్వాధీనం చేసుకున్నట్లు అలాగే ఇఇ దుర్గాప్రసాదరావును ఎసిబి కోర్టుకు తరలిస్తున్నట్లు డిఎస్‌పి రామచంద్రరావు తెలిపారు.
