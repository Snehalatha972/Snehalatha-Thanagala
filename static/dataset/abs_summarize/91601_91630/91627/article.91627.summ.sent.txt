అనంతపురం రూరల్‌ మండలం ప్రజాచైతన్య కాలనీలోని నిరుపేదలకు ఇళ్ల పట్టాలు మంజూరు చేయాలని ఆ కాలనీ వాసులు సోమవారం సిపిఎం ఆధ్వర్యంలో తహశీల్దార్‌  కార్యాలయ తలుపులు  2 గంటల పాటు మూసేసి ఎవరూ లోపలికి వెళ్లనివ్వకుండా అడ్డుకోవడంతో తహశీల్దార్‌ కలెక్టర్‌ దృష్టికి తీసుకెళ్లి సమస్య పరిష్కరిస్తామని హామీ ఇచ్చారు. 
సిపిఎం జిల్లా కార్యదర్శి వి.రాంభూపాల్‌ మాట్లాడుతూ, కొడిమి పంచాయతీలో ఆరేళ్లుగా 167 కుటుంబాలకు చెందిన పేదలు నివసిస్తున్నారని, అనేకసార్లు అధికారుల దృష్టికి తీసుకెళ్లినా నిర్లక్ష్యంగా వ్యవహరిస్తున్నారని, తక్షణమే వారికి పట్టాలు మంజూరు చేయాలని డిమాండ్‌ చేశారు.
