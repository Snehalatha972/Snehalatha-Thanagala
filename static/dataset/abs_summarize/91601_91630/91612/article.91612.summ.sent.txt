రాష్ట్ర ఎన్నికల ప్రధానాధికారి భన్వర్‌లాల్‌ ఆదివారం శ్రీకాకుళం జిల్లా అరసవల్లిలోని సూర్యనారాయణ దేవాలయాన్ని సందర్శించుకొని, విలేకరులతో మాట్లాడుతూ, మున్సిపాలిటీ నుంచి రూపాంతరం చెందిన నగర పాలక సంస్థలకు ఎన్నికలు నిర్వహించేందుకు ప్రభుత్వంతో సమాలోచన చేస్తున్నట్లు తెలిపారు. 
ఎవరైనా ఎమ్మెల్యే చేసిన రాజీనామాను స్పీకర్‌ ఆమోదిస్తే ఎన్నిక నిర్వహణకు అవకాశముంటుందని, అలాగే రాష్ట్రంలోని అన్ని కార్పొరేషన్లలో ఇంటింటి సర్వే నిర్వహించి ఓటర్ల నమోదు, ఫొటో తీసే కార్యక్రమం త్వరలో చేపడతామని తెలిపారు. 
విజయనగరం జిల్లా నెల్లిమర్లలో రూ.1.97 కోట్లతో నిర్మించిన ఇవిఎం గోదాములను ప్రారంభించి, ఈ సందర్భంగా మాట్లాడుతూ, అన్ని పోలింగ్‌ స్టేషన్లనూ రేషనలైజేషన్‌ చేస్తామన్నారు.
