ఉద్యోగుల తరలింపు, సమస్యలు వాటి పరిష్కారాల మీద ప్రభుత్వ ప్రధాన కార్యదర్శి ఎస్పీ టక్కర్‌తో సచివాలయ ఉద్యోగుల సంఘం అధ్యక్షులు మురళీకృష్ణ గురువారం సచివాలయంలో సమావేశం అయినా అనంతరం మీడియాతో  మాట్లాడుతూ, రాజధాని ప్రాంత కృష్ణా, గుంటూరు జిల్లాల్లో వచ్చే విద్యా సంవత్సరానికి ఇప్పటికే అనేక పాఠశాలల్లో ప్రవేశాల ప్రక్రియ పూర్తయిందని, అమరావతికి తరలివెళ్తే పిల్లల భవిష్యత్తు ఏమిటని ప్రశ్నించారు. కృష్ణా, గుంటూరు జిల్లాల డిఇఒ కార్యాలయాల్లో సచివాలయ ఉద్యోగుల పిల్లల ప్రవేశాల కోసం ఒక ప్రత్యేక సెల్‌ను ఏర్పాటు చేస్తామని సిఎస్‌ హామీ ఇచ్చారని, రెండు వారాల లోపల సమస్యల పరిష్కారాల మీద ఉద్యోగుల్లో భరోసా కల్పించాలని, లేకుంటే పరిష్కారం కోసం తదుపరి ప్రణాళికను ప్రకటిస్తామన్నారు.
