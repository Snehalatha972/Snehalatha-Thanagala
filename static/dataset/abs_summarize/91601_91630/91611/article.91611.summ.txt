పి.గన్నవరం ప్రజాశక్తి విలేకరి అల్లాడ వెంకట నారాయణమూర్తి (బాబి) శనివారం లంకల గన్నవరంలో జరిగిన మహాలక్ష్మి అమ్మవారి తీర్థ మహోత్సవానికి భార్య, పిల్లలతో వెళ్లి రాత్రి 11 గంటలకు ఇంటికి తిరిగి వచ్చిన తరువాత ఆయనకు ఫోన్‌ రాగా, భార్య, పిల్లలను అక్కడే వదిలి రావులపాలెం వెళ్లొస్తానని వెళ్లారు. ఆదివారం సాయంత్రం వరకూ బాబీ ఫోన్‌ రింగ్‌ అవుతున్నప్పటికీ, లిఫ్ట్‌ చేయకపోవడంతో అతని భార్య ప్రభావతి పోలీసులకు ఫిర్యాదు చేసింది. ఎస్‌ఐ సి.వీరబాబు చేసిన విచారణలో లంకల గన్నవరంలో ఇసుక అక్రమ రవాణాపై వార్తలు రాశారన్న కక్షతో గతంలో బాబీపై దాడిచేసి తీవ్రంగా గాయపర్చిన సంఘటనలో నిందితులపై ప్రభావతి అనుమానం ఉన్నట్టు వ్యక్తం చేశారు.
