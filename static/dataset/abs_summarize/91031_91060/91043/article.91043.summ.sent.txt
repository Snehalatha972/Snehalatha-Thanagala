నాలుగు రోజులపాటు జరగనున్న 25 వసంతాల జాతీయ స్థాయి బాలోత్సవ ఉత్సవాలకు భద్రాద్రి కొత్తగూడెం జిల్లా సర్వాంగ సుందరంగా ముస్తాబయింది.
స్థానిక కొత్తగూడెం క్లబ్‌ వేదికగా జరగనున్న సాంస్కృతిక ఉత్సవాలకు 300 పాఠశాలల విద్యార్థులు పేర్లు నమోదు చేసుకున్నారు.
ఈ కాలంలో అంతరించిపోతున్న భారతీయ మరియు తెలంగాణ సంస్కృతి సంప్రదాయ పరిరక్షణ పాఠశాలల స్థాయి విద్యార్థుల నుండే మొదలవ్వాలని ప్రముఖ వైద్యులు, బాలోత్సవ్‌ కన్వీనర్‌ డాక్టర్‌ వాసిరెడ్డి రమేష్‌బాబు అన్నారు. 
దేశంలోని వివిధ ప్రాంతాల చిన్నారులు చిత్రలేఖనం, తెలుగు మాట్లాడటం, వీధి నాటిక విశ్లేషణ(స్ట్రీట్‌ ప్లే ఎనాలసిస్ ), లఘుచిత్ర సమీక్ష, కవితారచన, కథారచన వంటి 33 అంశాల్లో పాల్గొని తమ ప్రతిభను చూపే విధంగా పోటీలు నిర్వహిస్తున్నారు.
