జిల్లాలో పాదయాత్ర సందర్భంగా జరిగిన వివిధ సభల్లో సీపీఐ(ఎం) మహాజన పాదయాత్ర సభ్యులు ఎంవి రమణ మాట్లాడుతూ, తెలంగాణ రాష్ట్రానికి ముందు మరియు తర్వాత అభివృద్ధిలో ఎలాంటి తేడా లేదని స్పష్టం చేసారు. ఉపాధి కల్పిస్తామన్న పాలకులు దానికి సంబంధించి ఒక్క పథకాన్ని కూడా అమలు చేయలేదని, సాగు భూమి సంగతి దేవుడెరుగు అసలు చస్తే పూడ్చడానికి ఆరు అడుగుల స్థలం కరువైందని ఆవేదన వ్యక్తం చేశారు.
రాష్ట్రంలో లక్షలాది మంది రేషన్‌ కార్డులు లాక్కొని పేదలకు నిరాశ మిగిల్చిన ప్రభుత్వం మార్చి 12 నాటికి సమస్యలు పరిష్కరించకపోతే మహాజన పాదయాత్రనే మహా దండయాత్రగా మారుతుందని బెదిరించారు.
