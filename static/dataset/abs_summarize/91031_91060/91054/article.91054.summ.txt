కేంద్రం బీసీలకు కల్పిస్తున్న 27 శాతం రిజర్వేషన్లు సరిగా అమలు కావట్లేదని, సమగ్ర కుటుంబ సర్వేలో నమోదైన బీసీల వివరాలు చెప్పాలని గవర్నర్‌ ఈఎస్‌ఎల్‌ నరసింహన్ మరియు బీసీ కమిషన్‌ చైర్మన్‌కు రాజ్యసభ మాజీ సభ్యుడు వీ హనుమంతరావు లేఖ రాశారు. ఉన్న సచివాలయాన్ని కూల్చేసి కొత్తగా కడతామని ఇష్టమచ్చినట్లు నిర్ణయాలు తీసుకొని నియంతగా ప్రవర్తిస్తూ, ప్రజాధనం వృధా చేస్తూ ధనిక రాష్ట్రాన్ని అప్పుల్లో మునిగిపోయేలా చేస్తున్నాడని కేసీర్‌పై ఆయన ఆగ్రహం వ్యక్తపరిచారు. కొత్త జిల్లాలు చేశామనడమే కాదు వాటిని ఎలా అభివృద్ధిలోకి తెస్తారో కూడా శ్వేతపత్రం విడుదల చేయాలని డిమాండ్‌ చేశారు.
