పెద్దపల్లి జిల్లా ఎలిగేడు సహాకర బ్యాంక్‌లో ఎస్టీ రిజర్వేషన్‌ కింద సింగిల్‌ విండో డైరెక్టర్‌గా పని చేస్తున్న నర్సాపూర్‌కు చెందిన రేవెళ్ల తిరుపతి(45) కుటుంబ పోషణ మరియు ఇద్దరు కూతుళ్ల చదవుకు 5 లక్షల వరకు అప్పు చేసాడు. ఆ అప్పుల బాధ తాళలేక 20న పురుగుల మందు తాగి ఆత్మహత్యకు ప్రయత్నించడంతో కరీంనగర్‌లోని ఓ ప్రయివేటు ఆస్పత్రికి తీసుకెళ్లారు. అయినా ఆరోగ్య పరిస్థితిలో మార్పు లేకపోవడంతో 26న ప్రభుత్వాస్పత్రికి తరలించగా, శుక్రవారం ఉదయం చికిత్స పొందుతూ చనిపోయాడని, తల్లి మణెమ్మ ఫిర్యాదుతో కేసు దర్యాప్తు చేస్తున్నట్టు జూలపల్లి ఎస్‌ఐ దేవేందర్‌ తెలిపారు.
