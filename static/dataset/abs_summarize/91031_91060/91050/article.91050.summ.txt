బాచుపల్లిలోని కొలన్‌ హన్మంతరెడ్డి గార్డెన్స్‌లో ఆదివారం ఘనంగా జరిగిన బ్రాహ్మణ సేవా సంఘ సమాఖ్య సమ్మేళనం మరియు కార్తీక వనసమారాధన వేడుకలకి ఎంపీ కల్వకుంట్ల కవిత ముఖ్య అతిథిగా విచ్చేశారు. ఈ సందర్భంగా కవిత మాట్లాడుతూ, దేశంలోని సంస్కృతీ సంప్రదాయాలను కాపాడుతూ, సమాజహితాన్ని కాంక్షించే బ్రాహ్మణులను ఆదుకోవడానికి తమ ప్రభుత్వం ముందుంటుందన్నారు. విదేశీ విద్యనభ్యసించే పేద విద్యార్థులకు ఆర్థికసాయం అందిస్తామని, ఇప్పటికే రాజకీయపరంగా వారికి ప్రాధాన్యం ఇచ్చామని చెప్పారు. ఈ కార్యక్రమంలో ఎంపీ మల్లారెడ్డి, ఎమ్మెల్యే కె.పి.వివేకానంద, తెరాస గ్రేటర్‌అధ్యక్షుడు మైనంపల్లి హన్మంతరావు, ఎమ్మెల్సీలు శంభీపూర్‌ రాజు తదితరులు పాల్గొన్నారు.
