వైసిపి తరపున ఎమ్మెల్యేలుగా గెలిచి అధికార తెలుగుదేశం పార్టీ తీర్థం తీసుకున్న నలుగురికి ఎపి ప్రభుత్వంలో మంత్రులుగా చేయడాన్ని సవాల్‌ చేస్తూ హైకోర్టులో పిటిషన్లు దాఖలయ్యాయి. సుంజయ రంగారావు,
ఆదినారాయణరెడ్డి, భూమా అఖిలప్రియ, అమర్‌నాథ్‌రెడ్డిలను మంత్రులు చేయడం రాజ్యాంగ వ్యతిరేకమని పేర్కొంటూ హైదరాబాద్‌కు చెందిన జర్నలిస్టు తంగెళ్ల శివప్రసాదరెడ్డి ఈ పిటిషన్లు వేశారు. సిఎం 
సిఫార్సు చేసిన వారిని గవర్నర్‌ మంత్రులుగా ప్రమాణం చేయిస్తారు. రాజ్యాంగంలో ఎవరిని మంత్రిని చేయాలో ఎవరిని చేయకూడదో ఉన్నప్పుడు సిఎం సిఫార్సు చేసిన వారిని మంత్రిగా చేయాల్సిన అవసరం 
గవర్నర్‌కు ఉండదు. ఒక పక్క రాజ్యాంగం పార్టీ ఫిరాయింపులను వ్యతిరేకిస్తోంది. పదో షెడ్యూల్‌ పేరా రెండు మేరకు పార్టీ ఫిరాయించిన వాళ్లు చట్టసభల్లో సభ్యులుగా ఉండేందుకు వీల్లేదు. కానీ ఏపిలో పార్టీ 
ఫిరాయించిన వాళ్లు ఏకంగా ప్రభుత్వంలోనే కొనసాగుతున్నారు. అయితే స్పీకర్‌ పార్టీ ఫిరాయింపులపై సభలోని సభ్యత్వంపై మాత్రమే తనకు అధికారం ఉంటుందని చెబుతున్నారు, మరో పక్క గవర్నర్‌ వారితో
మంత్రులుగా ప్రమాణం చేయించారు. ప్రతివాదులైన ఆ నలుగురినీ విచారించాలి. అనర్హులుగా ప్రకటించాలంటూ కోవారెంటో పిటిషన్లు వేశారు.
