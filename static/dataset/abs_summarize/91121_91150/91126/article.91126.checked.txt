కృష్ణాజిల్లా ముసునూరు మండలం బలివేశివారు వెంకటాపురం గ్రామానికి చెందిన కౌలురైతు గుళ్ళపల్లి రామ్మోహనరావు ( 65 ) ఆదివారం రాత్రి కలుపు మందు తాగి ఆత్మహత్యకు పాల్పడ్డాడు. ఇది గమనించిన
కుటుంబసభ్యులు పశ్చిమగోదావరి జిల్లా ఏలూరు ప్రభుత్వాసుపత్రికి చికిత్స కోసం తరలించారు. అక్కడ చికిత్స పొందుతూ సోమవారం మృతి చెందాడు. రామ్మోహనరావుకు గ్రామంలో ఎకరం నిమ్మతోట ఉంది.
మరో మూడెకరాలను రూ.70 వేలకు కౌలుకు తీసుకుని వ్యవసాయం చేశాడు. దిగుబడి వచ్చినా మార్కెట్లో ధర లేకపోవటంతో రెండేళ్లు వరుస నష్టాలను చవిచూశాడు. ప్రస్తుతం వ్యవసాయ సీజన్‌ ప్రారంభం 
కావటంతో పెట్టుబడి డబ్బులు అవసరమయ్యాయి. ప్రయివేటు వ్యక్తుల వద్దకు వెళ్తే అక్కడి వారు పాత బకాయిలు చెల్లించమని ఒత్తిడి చేశారు. దీంతో మనస్తాపం చెందిన రామ్మోహనరావు ఇంట్లో ఉన్న కలుపు
మందును సేవించి ఆత్మహత్యకు పాల్పడ్డాడు. పోలీసులు కేసు దర్యాప్తు చేస్తున్నారు.