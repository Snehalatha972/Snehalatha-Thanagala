ఎస్‌సి, ఎస్‌టి అట్రాసిటీ కేసులకు పోలీసులే తూట్లు పొడుస్తున్నారని, ఇటువంటి చర్యలు విరమించుకోకుంటే సహించబోమని ఎస్‌సి, ఎస్‌టి కమిషన్‌ ఛైర్మన్‌ కారెం శివాజి స్పష్టం చేశారు. ఎఫ్‌ఐఆర్‌ నుంచి
అరెస్టుల వరకూ నాన్చుడు ధోరణి అవలంభిస్తున్నారని మండిపడ్డారు. నెల్లూరులో వివిధ శాఖల అధికారులతో నిర్వహించిన సమీక్ష సమావేశం నిర్వహించారు. ఈ సందర్భంగా కారెం శివాజి మాట్లాడుతూ, 
దోషులు హైకోర్టు వరకూ వెళ్లి బెయిల్‌ ఇప్పించేందుకు సహకరిస్తున్నారని తెలిపారు. పోలీసులు, రెవెన్యూ శాఖల్లో సమన్వయ లోపం స్పష్టంగా కన్పిస్తోందన్నారు. ఫలితంగా దళిత, గిరిజనులకు తీవ్ర అన్యాయం
జరుగుతుందన్నారు. సబ్‌ ప్లాన్‌ నిధులు ఖర్చు చేయడంలో తీవ్ర నిర్లక్ష్య వహిస్తున్నారని తెలిపారు. నగర కార్పొరేషన్‌ పరిధిలో నిధులు ఖర్చు చేయని ఫలితంగా రూ.92 కోట్లు వెనక్కి పోయాయని, వాటిని తిరిగి 
రప్పించేందుకు చర్యలు చేపడతామన్నారు. యానాదుల సంక్షేమం పూర్తిగా వెనుక బడిందని తెలిపారు. ప్రభుత్వ పథకాల ఫలాలు అందిరికీ అందేలా అధికార యంత్రాంగం చొరవ చూపాలని కోరారు.
స్టాండప్‌ ఇండియా పథకంపై దళిత, గిరిజనులకు అవగాహన కల్పించి పారిశ్రామికవేత్తలుగా తీర్చిదిద్దాలని సూచించారు.
