అనంతపురం జిల్లా హిందూపురం పట్టణం చౌడేశ్వరి కాలనీలో మద్యం షాపును ఏర్పాటు చేయకూడదంటూ  స్ధానిక మహిళలు రోడ్డుపై బైఠాయించగా ట్రాఫిక్‌ ఎక్కడికక్కడ స్తంభించింది. దీంతో పోలీసులు, 
మహిళల మధ్య మాటల హొరాహొరి జరిగింది. ప్రజలకు కనీసం తాగునీరు ఇవ్వని ప్రభుత్వం, వీధికొక మద్యం దుకాణం మాత్రం ఏర్పాటు చేస్తుందని ఆ మహిళలు వాపోయారు. చివరికి టిడిపి పట్టణ నాయకులు
కృష్ణమూర్తికి వినతిపత్రం సమర్పించగా, ఆయన ఎక్సైజ్‌ అధికారులతో మాట్లాడి మద్యం దుకాణాన్ని వేరే ప్రాంతానికి మారుస్తామని హామీ ఇచ్చారు. దీంతో వారు ఆందోళన విరమించారు.