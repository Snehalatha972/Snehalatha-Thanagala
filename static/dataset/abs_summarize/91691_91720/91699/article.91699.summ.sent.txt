కాంగ్రెస్‌ అధికారంలో ఉన్న మిజోరాంలో, బిజెపి అధికారాన్ని ఏర్పాటు చేయాలని ఎన్ని ప్రయత్నాలు చేసినా ఒక్క సీటు కూడా దక్కించుకోలేదని, దాంతో రహస్య ఒప్పందాలేవి లేవని, ఆ పార్టీ హిందూత్వ సిద్ధాంతానికి ఇక్కడ చోటు లేదని, కేంద్రంలో బిజెపితో భాగస్వాములమైనప్పటికి రాష్ట్రంలో ఒంటరిగానే పోటీ చేస్తామని మిజో నేషనల్‌ ఫ్రంట్‌ అధ్యక్షుడు జోరమ్‌తంగ తెలిపారు. 
రాష్ట్రంలో బిజెపి కింగ్‌మేకర్‌లా వ్యవహరిస్తుందన్న బిజెపి రాష్ట్ర అధ్యక్షుడు హిమాంత బిష్వా మాటలపై స్పందిస్తూ ఎంఎన్ఎఫ్‌కు ఇతర పార్టీల అవసరం లేదని, సొంతగానే ప్రభుత్వం ఏర్పాటు చేసుకొని ఎన్నికలలో 25 నుంచి 30 అసెంబ్లీ సీట్లు గెలుపొందుతామని ఆయన అన్నారు. 
కాంగ్రెస్‌ పాలనలో అభివృద్ధి కుంటుపడిందని మధ్యనిషేధం చేసామని అంటున్నా ఇప్పటికి ఇంకా చాలా చోట్ల నడుస్తుందని విమర్షించారు. 
అధికారంలోకి వస్తే సంపూర్ణ మధ్యపాన నిషేధం తెస్తామని అన్నారు.
