బహిరంగ ప్రదేశాలలో చెత్తా చెదారం పడేయడం, ఎక్కడ పడితే అక్కడ ఉమ్మివేసే వారి మీద బెంగాల్‌ ప్రభుత్వం కొరడా ఝళిపించనుంది. దీనికి గానూ లక్ష రూపాయల జరిమానాను విధించనున్నారు. ఈ బిల్లు ఇటీవలే అసెంబ్లీలో ఆమోదం పొందింది. కోల్‌కతలోని దక్షిణేశ్వర్‌ కాళీ మాత ఆలయం వద్ద నిర్మించిన బ్రిడ్జీని ముఖ్యమంత్రి మమతా బెనర్జీ కొద్ది రోజుల క్రితమే ప్రారంభించారు. అయితే, పాదాచారులు దీని మీద ఇష్టారీతిన పాన్‌లు తిని ఉమ్మివేయడం, ఎక్కడ పడితే అక్కడ చెత్తను పడేయడంతో బ్రిడ్జీ రూపురేఖలే మారిపోయాయి. దీనిపై అసంతృప్తి వ్యక్తం చేసిన మమత.. కోల్‌కత మున్సిపల్‌ కార్పొరేషన్‌ బిల్‌లో సవరణలు చేశారు. రూ. 50 వేలు ఉన్న జరిమానాను గరిష్టంగా రూ. 1 లక్షకు పెంచుతూ ఉత్తర్వు లు జారీ చేశారు. అయితే, గతంలో మాదిరి గానే ఇది కూడా అమలులో విఫలమవుతుం దని స్థానికులు అంటుండటం గమనార్హం.