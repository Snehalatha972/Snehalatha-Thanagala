ముసాయిదా మార్గదర్శకాలపై సలహాలు ఇవ్వడానికి, నీట్‌-యుజి పరీక్షకు ఆఖరు తేది నవంబరు 30కే చేశారని, కేవలం ముసాయిదా మార్గదర్శకాల ఆధారంగా అర్హులా, అనర్హులా నిర్ణయించలేరని ఎన్‌పిఆర్‌డి ప్రధాన కార్యదర్శి మురళీధరన్‌ ప్రశ్నించారు. ఎంబిబిఎస్‌ కోర్సుల్లో వికలాంగుల ప్రవేశానికై సుప్రీం కోర్టు, హైకోర్టులు ఇచ్చిన తీర్పులకు మార్గదర్శకాలు విరుద్ధంగా వున్నాయని ఆయన పేర్కొన్నారు. 
ప్రవేశాల సమయంలో పరిగణనలోకి తీసుకోవాల్సిన అంశాలు, డాక్టర్లు ఇచ్చిన సలహాలు, సవరణలు అన్నింటినీ పొందుపరిచి ఈ నెల 26న మెమోరాండం కూడా అందచేశామని అన్నారు. ఎంబిబిఎస్‌ కోర్సులో వికలాంగుల ప్రవేశాలపై మెడికల్‌ కౌన్సిల్‌ ఆఫ్‌ ఇండియా జారీ చేసిన ముసాయిదా మార్గదర్శకాలు వివక్షాపూరితంగా వున్నాయని, ఇంకా 2016 వికలాంగుల హక్కుల చట్టంకు పూర్తి విరుద్ధంగా వున్నాయని జాతీయ వికలాంగుల హక్కుల వేదిక తక్షణమే వాటిని సవరించాలని డిమాండ్‌ చేస్తూ కేంద్రానికి ఒక లేఖ రాశారు.
 లేఖలో తాజాగా మార్గదర్శకాలు రూపొందించే సమయంలో డాక్టర్లను, వికలాంగుల కోసం పనిచేసే సంస్థలను, విద్యార్ధులను సంప్రదించాలని, విదేశాల్లో ప్రాక్టీస్‌ చేస్తున్న డాక్టర్ల సలహాలు ప్రకారం మార్గదర్శకాలను సవరించాలని, 2019-20 నిర్వహించే నీట్‌-యుజి పరీక్షకు దరఖాస్తులకు చివరి తేదీని నెల రోజుల పాటు పొడిగించాలని, ఇదివరకు రిజిస్టర్‌ అయిన వారిని దరఖాస్తులను పునః పరిశీలించుకోవడానికి అవకాశం కల్పించాలని కోరారు.
