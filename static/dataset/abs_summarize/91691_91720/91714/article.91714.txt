రైతులు తీసుకున్న రుణాలను తమ ప్రభుత్వం మాఫీ చేసిందనీ, అందువల్ల రుణాలు చెల్లించాలని బలవంతం చేస్తూ బ్యాంకులు అన్నదాతలకు నోటీసులు ఇవ్వరాదనీ వాటిని ప్రభుత్వమే చెల్లిస్తుందనీ కర్నాటక ముఖ్యమంత్రి హెచ్‌డి కుమారస్వామి అన్నారు. ప్రభుత్వ ఆదేశాలను ఉల్లంఘిస్తే సదరు బ్యాంకులపై కఠిన చర్యలు తీసుకుంటామని ఆయన హెచ్చరించారు. బాలల దినోత్సవం సందర్భంగా సచివాలయ ప్రాంగణంలోని జవహర్‌లాల్‌ నెహ్రూ విగ్రహం వద్ద నివాళులర్పించిన అనంతరం ఆయన మాట్లాడారు. బెల్గాం, విజయపుర జిల్లాల్లో యాక్సిస్‌ బ్యాంకు పలువురు రైతులు రుణాలు చెల్లించాలంటూ నోటీసులు పంపిన నేపథ్యంలో ఆయన హెచ్చరిక చేశారు. గాలి జనార్థన్‌రెడ్డి వ్యవహారంతో ప్రభుత్వ జోక్యం లేదని, తామెవ్వరిపైనా కక్షసాధింపు చర్యలకు పాల్పడటం లేదని విలేకర్లు అడిగిన ఓ ప్రశ్నకు సమాధానంగా ఆయన చెప్పారు.  ఈ నెలాఖరులోనే కర్నాటక మంత్రివర్గ విస్తరణ చేపట్టనున్నట్లు ముఖ్యమంత్రి కుమారస్వామి తెలిపారు. జెడిఎస్‌ నుంచి ఇద్దరికి, కాంగ్రెస్‌ నుంచి ఆరుగురికి కేబినెట్‌లో చోటు కల్పిస్తామన్నారు. కేబినెట్‌ విస్తరణ ఈ నెలాఖరులోనే ఉంటుందని కర్నాటక ప్రదేశ్‌ కాంగ్రెస్‌ కమిటీ అధ్యక్షులు దినేష్‌ గుండురావు కూడా చెప్పారు. ఆయన బెంగళూరు కెపిసిసి కార్యాలయంలో బుధవారం నెహ్రూ జయంత్యుత్సవంలో పాల్గొని మాట్లాడారు. రెండు పార్టీల నుంచి 8 మందిని