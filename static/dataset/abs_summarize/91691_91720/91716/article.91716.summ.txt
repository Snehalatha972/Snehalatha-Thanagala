వివిధ రంగాల్లో శాస్త్రవేత్తలు మరియు పరిశోధకుల కృషిని వెలుగులోకి తేవడానికి ఆరుగురు ప్రముఖ ప్రొఫెసర్లకు ఇన్ఫోసిస్‌ 2018 అవార్డులను మంగళవారం ప్రకటించామని ఇన్ఫోసిస్‌, ఐఎస్‌ఎఫ్‌ వ్యవస్థాపకుడు నారాయణ మూర్తి అన్నారు. ఆరుగురు సభ్యులతో కూడిన జ్యూరీ ఆరు విభాగాల్లో వచ్చిన మొత్తం 244 నామినేషన్లను పరిశీలించి శ్రీ ఇంజనీరింగ్‌ అండ్‌ కంప్యూటర్‌ సైన్స్‌లో ఇండియన్‌ ఇనిస్టిట్యూట్‌ ఆఫ్‌ సైన్స్‌ (బెంగళూరు) ఫ్రొఫెసర్‌ నవకాంత భట్‌ను, శ్రీ మానవ శాస్త్రంలో జవహర్‌లాల్‌ నెహ్రు యూనివర్శిటీ (న్యూఢిల్లీ)లోని స్కూల్‌ ఆఫ్‌ ఆర్ట్స్‌ అండ్‌ ఈస్తటిక్స్‌ ఫ్రొఫెసర్‌, డీన్‌ కవితా సింగ్‌ను ఎంపిక చేసింది. అలాగే శ్రీ లైఫ్‌ సైన్స్‌ విభాగంలో ముంబాయిలోని టాటా ఇనిస్టిట్యూట్‌ ఆఫ్‌ ఫండమెంటల్‌ రీసెర్చ్‌లో అసోసియేట్‌ ప్రొఫెసర్‌ రూపా మాలిక్, గణిత శాస్త్రంలో ఫ్రాన్స్‌లోని యూనివర్శిటీ ఆఫ్‌ స్ట్రాస్‌బర్గ్‌లో గణిత విభాగం అధిపతి నళిని అనంతరామన్‌ ఎంపికయ్యారు. ఇంకా భౌతిక శాస్త్ర విభాగంలో ఇండియన్‌ ఇనిస్టిట్యూట్‌ ఆఫ్‌ సైన్స్‌ (బెంగళూరు) ఫ్రొఫెసరు ఎస్‌కె సతీష్‌కు మరియు సోషల్‌ సైన్స్‌ విభాగంలో అమెరికాలో చికాగో యూనివర్శిటీలో ప్రొఫెసరు సెంధిల్‌ ములైనాథన్‌కు ఈ అవార్డు దక్కనుంది.
