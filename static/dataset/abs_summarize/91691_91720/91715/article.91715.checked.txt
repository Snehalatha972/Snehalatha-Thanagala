వరసగా మూడు సంవత్సరాల పాటు వార్షిక పనితీరు అంచనా నివేదిక (ఎపిఎఆర్‌ఎస్‌)ల్లో ఫోర్జరీ నేరం ఆరోపణలతో తన సొంత ఉప న్యాయ సలహాదారు (డిఎల్‌ఎ) సిబిఐ కేసు నమోదు చేసింది. సిబిఐ అవినీతి నిరోధక విభాగం-4 (ఢిల్లీ)లో డిఎల్‌ఎ బీనా రైజద్‌పై ఎఫ్‌ఐఆర్‌ నమోదయింది. తన ఎపిఎఆర్‌ఎస్‌ల్లో ఆమె నకిలీ సంతకాలు చేస్తున్నట్లు విచారణలో వెల్లడయంది. రైజద్‌ మే 2014లో పాట్నాలోని అవినీతి నిరోధక విభాగంలో సీనియర్‌ పబ్లిక్‌ ప్రాసిక్యూటర్‌గా చేరింది. అదే ఏడాది నవంబరులో డిఎల్‌ఎగా పదోన్నతి పొందింది. జనవరి 2017లో ఢిల్లీకి బదిలీ అయింది. ప్రస్తుతం ఆమె వ్యాపం కుంభకోణం కేసు విచారణలో ఉంది. 2014, 2015, 2016 నివేదికల్లో ఆమె పనితీరు ఉత్తమం అంటూ అప్పటి పాట్నా అవినీతి నిరోధక విభాగం అధిపతి డిఐజి వికె సింగ్‌ సంతకాలు చేసినట్లుగా ఉంది. అయితే ప్రస్తుతం జైపూర్‌లో అవినీతి నిరోధక విభాగం అధిపతిగా ఉన్న వికె సింగ్‌ తాను ఆ నివేదికల్లో సంతకాలు చేయలేదని తెలిపారు. 2014, 15ల్లో ఆమె 90 రోజులు విధులే నిర్వహించలేదని, తాను అలాంటి నివేదిక ఇచ్చే సమస్యే లేదని వికె సింగ్‌ స్పష్టం చేశారు.
