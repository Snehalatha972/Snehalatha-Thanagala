వరసగా మూడు సంవత్సరాల పాటు ఎపిఎఆర్‌ఎస్‌ల్లో నకిలీ సంతకాలు చేసారని సిబిఐ అవినీతి నిరోధక విభాగం-4 (ఢిల్లీ)లో డిఎల్‌ఎ బీనా రైజద్‌పై సిబిఐ కేసు నమోదు చేసింది. రైజద్‌ మే 2014లో పాట్నాలోని అవినీతి నిరోధక విభాగంలో సీనియర్‌ పబ్లిక్‌ ప్రాసిక్యూటర్‌గా చేరి అదే ఏడాది నవంబరులో డిఎల్‌ఎగా పదోన్నతి పొందింది. 2017లో ఢిల్లీకి బదిలీ కాగా 2014, 2015, 2016 నివేదికల్లో ఆమె పనితీరు ఉత్తమమని అప్పటి పాట్నా అవినీతి నిరోధక విభాగం అధిపతి డిఐజి వికె సింగ్‌ సంతకాలు చేసినట్లుగా ఉంది. కానీ ఆ నివేదికల్లో తాను సంతకాలు చేయలేదని, 2014, 15ల్లో ఆమె 90 రోజులు విధులే నిర్వహించలేదని వికె సింగ్‌ స్పష్టం చేశారు.
