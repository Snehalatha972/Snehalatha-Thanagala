కాంగ్రెస్‌ నాయకులు శనివారం ఇసిని కలిసి మధ్యప్రదేశ్‌, ఛత్తీస్‌గఢ్‌ రాష్ట్రాల ఇవిఎంల రక్షణపై నిలదీయడంతో, బోఫాల్‌లో ఇవిఎంలు ఉంచిన స్ట్రాంగ్‌ రూమ్‌లోని సిసిటీవీ కెమెరాలు గడిచిన నెల 30న ఉదయం 8.19 నుండి 9.35 పని చేయలేదని, దీనికి కారణం అనుకోకుండా విద్యుత్‌ సరఫరా ఆగిపోవడమె తప్ప టాంపరింగ్‌ కాదని దీనిపై విచారించి చర్యలు తీసుకుంటామని కేంద్ర ఎన్నికల సంఘం తెలిపింది.
గడిచిన నెల 28న జరిగిన పోలింగ్‌ ఇవిఎంలను సాగర్‌లో రెండు రోజులు ఆలస్యంగా స్ట్రాంగ్‌రూమ్‌కు పంపిన అధికారిపై చర్యలు తీసుకున్నామని తెలిపింది.
ఇప్పుడు స్ట్రాంగ్‌ రూమ్‌ దగ్గర ఉంచిన కెమెరాలు బాగున్నాయనీ, ఎలాంటి ఉల్లంఘన జరగకుండా రెండు దళాల రక్షణ వ్యవస్థను ఉంచామని, లాగ్‌బుక్‌, ఓటింగ్‌ యంత్రాలు ప్రత్యేకమైన రక్షణలో ఉంచామని ఇసి తెలిపింది. 
నగరంలోని పాత జైల్‌లో స్ట్రాంగ్‌రూమ్‌లోని ఇవిఎంలు ఉంచిన గది తాళం తెరచి వుండటంపై ప్రతిపక్షం ఆందోళన తెలిపిన విషయాన్ని గుర్తు చేస్తూ, ఆ గదిని మొత్తం మూసి ఉంచామని తెలిపింది.
