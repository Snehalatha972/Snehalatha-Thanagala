హేతువాది గౌరీ లంకేశ్‌ హత్యకు సనాతన్‌ సంస్థే కారణ మంటూ ఈ కేసును విచారిస్తున్న ప్రత్యేక విచారణ బృందం (సిట్‌) తెలిపింది. ఈ కేసుకు సంబంధించిన వివరాలను బెంగళూరులోని ప్రిన్సిపుల్‌ అండ్‌ సివిల్‌ కోర్టు ముందుంచింది. ఈ సందర్భంగా 9,235 పేజీల చార్జిషీటును సిట్‌ అధికారులు కోర్టుకు సమర్పించారు. ఇందులో, భారత్‌ను పూర్తి హిందూ దేశంగా మార్చేందు కు సనాతన్‌ సంస్థ వ్యూహాలు రచించిందని పేర్కొంది. హిందూ సిద్ధాంతాలకు వ్యతిరేకంగా మాట్లాడుతున్నారనే కారణంగానే లంకేశ్‌ను హత్య చేశారని తెలి పింది. ఈ కేసులో 18 మందిని నిందితులుగా గుర్తించిన సిట్‌ వీరిలో 16 మందిని ఇప్పటికే అదుపులోకి తీసుకున్నామని, మిగతా ఇద్దరు పరారీలో ఉన్నట్టు పేర్కొంది. లంకేశ్‌తో పాటు హిందూ వ్యతిరేక భావజాలం కలిగి ఉన్నారనే ఆరోపణతో మరో 26 మంది కూడా సనాతన్‌ సంస్థ సభ్యుల హిట్‌లిస్ట్‌లో ఉన్నట్టు గుర్తించింది. జాబితాలో 'ది వైర్‌' సంపాదకుడు వరదరాజన్‌, కన్నడ దిగ్దర్శకుడు గిరీశ్‌ కర్నాడ్‌, జేఎన్‌యూ ప్రొఫెసర్‌ చమన్‌లాల్‌, పంజాబ్‌ నాటకరంగ కళాకా రుడు ఆత్మజీత్‌ సింగ్‌ కూడా ఉన్నారు. ఈ నేపథ్యంలో మితవాద గ్రూపులపై నిషేధం విధించే ఆలోచనలో ఉన్నట్లు కర్నాటక ఉప ముఖ్యమంత్రి జి. పరమేశ్వర వెల్లడించారు.