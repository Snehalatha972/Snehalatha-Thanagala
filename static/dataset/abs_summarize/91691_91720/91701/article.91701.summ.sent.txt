భారత్‌ను పూర్తి హిందూ దేశంగా మార్చాలనుకున్న సనాతన్‌ సంస్థ హిందూ సిద్ధాంతాలకు వ్యతిరేకంగా మాట్లాడుతున్నారనే కారణంగా హేతువాది గౌరీ లంకేశ్‌ను హత్య చేశారని విచారించిన ప్రత్యేక బృందం సిట్ వివరాలను బెంగళూరులోని ప్రిన్సిపుల్‌ అండ్‌ సివిల్‌ కోర్టులో 9,235 పేజీల చార్జిషీటును కోర్టుకు సమర్పించారు. 
హిందూ వ్యతిరేక భావజాలం కలిగి ఉన్నారనీ మరో 26 మందిని హిట్‌లిస్ట్‌లో ఉంచారని, అందులో 'ది వైర్‌' సంపాదకుడు వరదరాజన్‌, కన్నడ దిగ్దర్శకుడు గిరీశ్‌ కర్నాడ్‌, జేఎన్‌యూ ప్రొఫెసర్‌ చమన్‌లాల్‌, పంజాబ్‌ నాటకరంగ కళాకారుడు ఆత్మజీత్‌ సింగ్‌ ఉన్నారని తెలిపారు. 
ఈ సందర్భంగా మితవాద గ్రూపులపై నిషేధం విధించాలనుకుంటున్నట్లు కర్నాటక ఉప ముఖ్యమంత్రి జి.పరమేశ్వర వెల్లడించారు.
