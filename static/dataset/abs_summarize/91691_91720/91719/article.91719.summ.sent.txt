ఉత్తర భారత్‌లోని రాష్ట్రాలలో వాయు కాలుష్యం ఇప్పటికే రోజురోజుకు తీవ్ర స్థాయిలో పెరిగిపోతున్నదని, ముఖ్యంగా రాజధానిలో, సరిహద్దు రాష్ట్రాలలో ఎక్కువగా ఉందని, కాలుష్యనికి కారణమైన పరిశ్రమలను, కట్టడాలను నిలిపివేసి వాహన తనిఖీలను చేస్తూ చర్యలు తీసుకోవాలని, ఎదుర్కొనడానికి ప్రభుత్వం, విధాన కర్తలు, శాస్త్రవేత్తలతో పాటు పౌరులు కలిసి కృషి చేయాలని, కేవలం భారత్ మాత్రమే కాదు ప్రపంచమంతా ఎదుర్కొటుందని యుఎన్‌ పర్యావరణ శాఖ అధ్యక్షుడు ఎరిక్‌ సోల్‌హెం అన్నారు. 
ఇంధనాల కల్తీ, పరిశ్రమల నుండి వెలువడే పొగ ఆరోగ్య సమస్యలకు కారణమవుతున్నాయని, కొన్ని నగరాలలో రవాణాకు సంబంధించిన వ్యర్ధ పదార్థలు కాల్చినప్పుడు వెలువడే పొగతో అవి అధిక కాలుష్యం భారిన పడుతున్నాయని అయన చెప్పారు. 
పోలియో ఇతర ఆరోగ్య సమస్యలను శాశ్వతంగా నిర్మూలించటంలో సరైన ప్రణాళికతో భారత్‌ విజయం సాధించినట్లే కాలుష్యంపై కూడా విజయం సాధిస్తుందని ఆయన అన్నారు.

