లండన్‌లో ఇంటర్నేషనల్‌ ఇనిస్టిట్యూట్‌ ఫర్‌ స్ట్రాటెజిక్‌ స్టడీస్‌ ఏర్పాటు చేసిన సదస్సులో నేషనల్‌ కాన్ఫరెన్స్‌ నేత ఒమర్‌ అబ్దుల్లా మాట్లాడుతూ కాశ్మీర్‌ సమస్య పరిష్కారానికి భారత్‌, పాకిస్తాన్‌ల మధ్య సదస్సు ఏర్పాటు చేయడం సరిపోదు, రెండు దేశాలలో సరిహద్దు గొడవలు అపేందుకు సరైన చర్చలు కావాలని, 2019 లోక్‌సభ ఎన్నికల తరువాత ఈ చర్చలు ఏర్పాటు చేయాలని అన్నారు. 
కేంద్ర ప్రభుత్వపు ప్రతినిధి జమ్ముకాశ్మీర్‌ గవర్నర్‌కు, ఆ రాష్ట్ర యువతకు మధ్య సరైన సంబంధాలు లేనందున యువత ఉగ్రవాదంవైపుకు మళ్లుతున్నారని, ఇటివల పాకిస్తాన్‌ ప్రధాని ఇమ్రాన్‌ ఖాన్‌ 20 మంది ఉగ్రవాదుల పేరిట స్టాంపులు విడుదల చేసారని చదువుకున్న యువత కూడా ఉగ్రవాదం వైపుకు వెళ్లడం బాధాకరమైనదని, ఏ మాత్రం కాశ్మీర్‌కు సహాయపడలేకపోవడం పాక్‌పై విశ్వాసాన్ని కోల్పోయేలా చేసిందని, కాశ్మీర్‌ సమస్య పరిష్కారం కోసం భారత్‌ చేపడుతున్న చట్టపరమైన ఆందోళనలపై పాకిస్తాన్‌ ప్రధాని ఇమ్రాన్‌ ఖాన్‌ ఆత్మ విమర్శ చేసుకోవాలని ఆయన అన్నారు. 
భారత్‌, పాకిస్తాన్‌ల మధ్య చర్చలు త్వరలోనే జరగాలని  మాజీ ఇంటెలిజెన్స్‌ బ్యూరో , రీసెర్చ్‌ అండ్‌ ఎనాలసిస్‌ వింగ్‌ మాజీ చీఫ్‌ డౌలత్‌ ప్రసంగించారు.
