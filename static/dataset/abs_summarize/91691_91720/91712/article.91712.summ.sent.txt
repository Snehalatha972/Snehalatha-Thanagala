ప్రభుత్వం ప్రతిపాదిస్తున్న 2016 నాటి పౌరసత్వ చట్ట (సవరణ) బిల్లుకు వ్యతిరేకంగా సంకల్ప శిఖా యాత్ర పేరుతో రైతు సంఘం 'కృషక్‌ ముక్తి సంగ్రామ్‌ సమితి' మరియు అసోం జాతీయవాది యువ ఛాత్ర పరిషత్‌ విద్యార్థి సంఘాలు జనతా భవన్‌ ఘెరావ్‌కు పిలుపునిచ్చాయి.
దీంట్లో రాష్ట్రం ప్రతిమూల నుండి 68కి పైగా ప్రజా సంఘాలు పాల్గొంటున్నాయని సమాచారం అందుకున్న ప్రభుత్వం వారిని అడ్డుకునేందుకు అసోం సచివాలయం చుట్టూ కట్టుదిట్టమైన భద్రత ఏర్పాటు చేసింది.
70 ప్రజా సంఘాల నేతలతో పాటు దిస్‌పూర్‌ ప్రెస్‌క్లబ్‌ ఆవరణలో నిర్వహించిన నిరసన సభలో రైతు సంఘం నేత అఖిల్‌ గగోరు మాట్లాడుతూ, అసోం ప్రజల భాష, సంస్కృతి, గుర్తింపు మరియు ఐక్యతకు చెడు చెసే ఈ బిల్లును సమర్ధిస్తూ సర్వానంద సోనోవాల్‌ ప్రభుత్వం అసోం ప్రజలకు అన్యాయం చేస్తుందన్నారు.
ఈ సభకు పోలీసుల అనుమతి తీసుకున్నప్పటికీ ఆరెస్సెస్‌ కనుసన్నల్లో పనిచేస్తున్న ముఖ్యమంత్రి నిషేధాజ్ఞలు విధిస్తూ, హిట్లర్‌ దారిలో పయనిస్తూ అసోం ప్రజలకు తీరని అన్యాయం చేస్తున్నారని కోపోద్రిక్తులయ్యారు.
