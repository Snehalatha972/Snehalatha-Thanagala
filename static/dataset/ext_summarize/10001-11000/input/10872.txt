కంచన్‌బాగ్‌లోని రక్షణ శాఖకు చెందిన డీఆర్‌డీఓలో పని చేసే ఒక లెఫ్ట్‌నెంట్‌ కల్నల్‌తో పాటు మరి కొందరు ఉద్యోగులపై సీబీఐ అధికారులు కేసు నమోదు చేశారు.
సీబీఐ అధికారులు సోమవారం తెలిపిన వివరాల ప్రకారం డీఆర్‌ డీఓలో పనిచేసే ఒక లెఫ్ట్‌నెంట్‌ కల్నల్‌, అందులో పనిచేసే మరి కొందరు ఉద్యోగులతో కలిసి తమ శాఖకు చెందిన 12 ఎకరాల 2 గుంటల ఢూమిని ఒక ప్రైవేటు వ్యక్తికి ధారాదత్తం చేశారు.
ఇందుకు మరో ప్రైవేటు వ్యక్తి కూడా వీరి కుట్రలో జత కలిశాడు.
2004-06లో చోటు చేసుకున్న ఈ వ్యవహారంలోని భూమికి సంబంధించి కేంద్ర రక్షణ మంత్రిత్వ శాఖ తీసుకున్న నిర్నయానికి వ్యతిరేకంగా లెఫ్ట్‌నెంట్‌ కల్నల్‌ అతని సహచరుల చర్య సాగింది.
ఇందుకు పెద్ద మొత్తంలోనే డబ్బులు చేతులు మారినట్టు తేలింది.
ఈ మేరకు లెఫ్ట్‌నెంట్‌ కల్నల్‌తో పాటు మరి కొందరు ఉద్యోగులు, ప్రైవేటు వ్యక్తిపై అవినీతి నిరోధక చట్టంతో పాటు సెక్షన్‌ 120, 420 క్రింద సీబీఐ కేసులు నమోదు చేసింది.
అంతేగాక నిందితులను అరెస్టు చేసింది.
అలాగే హైదరాబాద్‌, కోదాడ, బెంగుళూరులలోని నిందితుల ఇండ్లు, వారు పనిచేసే కార్యాలయాల్లో దాడులు నిర్వహించి విలువైన పత్రాలను స్వాధీనం చేసుకుంది.
