ఇంజినీరింగ్‌ ప్రథమ సంవత్సరంలో ప్రవేశాల కోసం నిర్వహించిన ఎంసెట్‌ తుదివిడత కౌన్సెలింగ్‌ ప్రక్రియలో గురువారం వెబ్‌ఆప్షన్ల నమోదు ప్రక్రియ ముగిసింది.
శనివారం అభ్యర్థులకు సీట్లు కేటాయిస్తారు.
గురువారం నాటికి 37,490 మంది అభ్యర్థులు వెబ్‌ఆప్షన్లు నమోదు చేశారు.
ఎంసెట్‌ కౌన్సెలింగ్‌ తొలివిడతలో ఇంజినీరింగ్‌ విభాగంలో 67,698 సీట్లుండగా, 56,240 మంది అభ్యర్థులకు సీట్లు కేటాయించారు.
వారిలో 42,674 మంది అభ్యర్థులు కాలేజీల్లో రిపోర్టు చేశారు.
తుదివిడత కౌన్సెలింగ్‌ నాటికి 2,051 సీట్లు అదనంగా కలిశాయి.
ఇంజినీరింగ్‌ కోర్సులో 23,640 సీట్లు, బీ ఫార్మసీలో 2,964 సీట్లు, ఫార్మా -డీలో 471 సీట్ల చొప్పున మొత్తం 27,075 సీట్లు అందుబాటులో ఉన్నాయి.
