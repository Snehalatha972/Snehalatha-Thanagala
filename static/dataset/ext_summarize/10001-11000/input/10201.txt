కేంద్ర ప్రభుత్వం ప్రకటించే 'కాస్ట్ ఎక్స్‌లెన్' అవార్డును సింగ‌రేణి వ‌రుస‌గా రెండోసారి ద‌క్కించుకుంది.
ఆర్థిక వ్య‌వ‌హారాల్లో చూపిన స‌మ‌ర్థ‌త‌కు సింగ‌రేణి కాల‌రీస్ ఈ పుర‌స్కారాన్ని రెండోసారి కైవ‌సం చేసుకుంది.
ఆర్థిక వ్యవహారాల్లో సమర్థవంతంగా వ్యవహరించిన ప్రభుత్వ రంగ సంస్థలకు, ప్రయివేటు కంపెనీలకు విభాగాల వారీగా కేంద్ర ప్రభుత్వం ఈ అవార్డును ప్రకటిస్తుంది.
2015లోనూ భూగర్భ గనుల విభాగంలో, ప్రభుత్వ రంగ సంస్థలతో పోటీ పడి సింగరేణి ఈ అవార్డును సొంతం చేసుకుంది.
ఈ అవార్డును రెండో సారి వరుసగా సాధించడం పట్ల ఆ సంస్థ సీఎండీ శ్రీధర్ ఆనందం వ్యక్తం చేశారు.
ఇందుకు కృషి చేసిన కార్మికులను, ఉద్యోగులకు ఆయ‌న అభినందనలు తెలిపారు.
