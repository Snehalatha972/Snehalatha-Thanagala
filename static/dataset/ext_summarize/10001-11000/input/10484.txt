రాష్ట్రంలోని వ్యవసాయ మార్కెట్‌లలో సింగిల్‌ లైసెన్స్‌ విధానాన్ని ప్రవేశపెట్టాలని ముఖ్యమంత్రి కేసీఆర్‌ నిర్ణయించారు.
దీనికి సంబంధించిన ఫైలు పై మంగళవారం సంతకం చేశారు.
ఇప్పటి వరకు వ్యవసాయ మార్కెట్‌లో లైసెన్స్‌ ఉన్న వ్యాపారస్తులు మరో మార్కెట్‌లో కొనుగోలు చేయడానికి వీల్లేదు.
దీనివల్ల ఒక్కో మార్కెట్‌కు కొందరు వ్యాపారులు మాత్రమే లైసెన్స్‌డ్‌ ట్రేడర్స్‌గా ఉంటున్నారు.
దీంతో నామమాత్రపు పోటీ మాత్రమే ఉండి రైతులకు గిట్టుబాటు ధర రావడం లేదు.
ఈ విధానం వల్ల మార్కెట్‌లో పోటీ పెరిగి రైతులకు లాభం చేకూరుతుంది.
ఒక మార్కెట్‌లో లైసెన్స్‌ పొందితే ఇక నుంచి రాష్ట్రంలో ఎక్కడైనా కొనుగోలు చేయ వచ్చని మార్కెగింగ్‌ శాఖ మంత్రి టీ.హరీశ్‌రావు సీఎంకు వివరించారు.
