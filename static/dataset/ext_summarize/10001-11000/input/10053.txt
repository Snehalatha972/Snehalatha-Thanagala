రైల్‌రోకో చేపట్టిన కేసులో తెలంగాణ మంత్రులు కేటీఆర్‌, నాయిని నర్సింహారెడ్డి, పద్మారావు బుధ‌వారం ఉద‌యం సికింద్రాబాద్‌లోని రైల్వేకోర్టుకు హాజరయ్యారు.
కేసును విచారించిన రైల్వే కోర్టు జడ్జి తదుపరి విచారణను ఆగస్టు 21కి వాయిదా వేశారు.
2011లో తెలంగాణ ఉద్యమ సమయంలో అఖిలపక్షం మేరకు మౌలాలి రైల్వేస్టేషన్‌లో రైల్‌రోకో నిర్వహించారు.
అప్పట్లో రైలును నిలిపివేసిన కేసులో 14 మందిపై రైల్వే పోలీసులు కేసు నమోదు చేశారు.
కోర్టుకు హాజరైన మంత్రి నాయిని మాట్లాడుతూ సాక్షులు రాని కారణంగా విచారణను వచ్చే నెల 21కి వాయిదా వేశారని తెలిపారు.
వచ్చే నెలలో కూడా సాక్షులు రాకపోతే కేసు కొట్టివేస్తామని న్యాయమూర్తి చెప్పినట్లు తెలిపారు.
