లలిత గీతం వింటే సుందరనందనంలో విహరించినట్లుగా ఉంటుందని ప్రముఖ సంగీత దర్శకుడు ఎం చిత్తరంజన్‌ అన్నారు.
శ్రీ త్యాగరాయ గానసభలోని కళాసుబ్బారావు కళావేదికపై ఆదివారం నవ్వ నాటక సమితి ఆధ్వర్యంలో ఏవీ సావిత్రి పేరిట 21వ లలిత సంగీత పోటీలు జరిగాయి.
పోటీలను ఆరంభించిన ముఖ్య అతిథి చిత్తరంజన్‌ మాట్లాడుతూ ఆకాశవాణిలో తొలితరం వాడిగా ఎందరో కవుల లలిత గీతాలను స్వరపరిచి ప్రసారం చేసిన గౌరవం తనకు దక్కుతుందన్నారు.
గీత రచయిత కలగ కృష్ణమోహన్‌ మాట్లాడుతూ లలిత గీతాలను పిల్లలకు నేర్పించిడం ద్వారా వారిలో హృదయసౌకుమార్యం కలుగుతుందన్నారు.
అధ్యక్షత వహించిన విజరుకుమార్‌ మాట్లాడుతూ 21 సంవత్సరాలుగా లలిత గీతాలను ప్రచారం చేయడానికి లలిత గీత గాయని ఏవీ సావిత్రి స్మారకంగా యువ గాయని గాయకులకు పోటీలు నిర్వహిస్తున్నామన్నారు.
వేదికపై గానసభ అధ్యక్షుడు కళా జనార్ధనమూర్తి పాల్గొన్నారు.
