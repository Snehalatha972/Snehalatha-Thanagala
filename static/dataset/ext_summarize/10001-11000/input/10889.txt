తెలంగాణ రాష్ట్ర ముఖ్య‌మంత్రి రేపు ఉదయం 11 గంటలకు ప్రగతిభవన్‌లో కలెక్టర్లతో సమావేశం కానున్నారు.
రెవెన్యూ రికార్డుల ప్రక్షాళన, పంచాయతీల పునర్‌వ్యవస్థీకరణ, సంబంధిత అంశాలపై కలెక్టర్లతో సీఎం చర్చించనున్నారు.
ఈ సమావేశంలో జాయింట్ కలెక్టర్లు, పంచాయతీ అధికారులు పాల్గొననున్నారు.
కొత్త పంచాయతీరాజ్ చట్టం రూపకల్పనకు ప్రభుత్వం సన్నద్ధమైన నేపథ్యంలో పంచాయతీలు, సర్పంచులు, పాలకమండళ్లకు అధికారాలు, బాధ్యతలతోపాటు తండాలు, గూడేలను పంచాయతీలుగా మార్చే అంశంపైనా సీఎం చర్చించనున్నారు.
మిషన్ భగీరథ, ప్రాజెక్టులకు భూసేకరణ, సంక్షేమ పథకాలపై సీఎం సమీక్షించనున్నారు.
