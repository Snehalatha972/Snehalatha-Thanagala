ప్రాక్టికల్‌ మార్కులు కావాలంటే తాను చెప్పినట్లు చేయాలని లైంగికంగా వేధింపులకు పాల్పడుతున్న లెక్చరర్‌పై బాధిత విద్యార్థిని హయత్‌నగర్‌ పోలీసులకు ఫిర్యాదు చేసింది.
నాలుగు నెలలుగా లెక్చరర్‌ వేధింపులు భరించలేక బాధితురాలు పోలీసులను ఆశ్రయించింది.
పోలీసుల వివరాల ప్రకారం వనస్థలిపురంలో ఉండే తిరుపతయ్య హయత్‌నగర్‌ ఆర్‌టీసీ బస్‌ డిపో రోడ్డులో ఉన్న ఇక్బాలియా జానియర్‌ కళాశాలలో పిజిక్స్‌ లెక్చరర్‌గా పని చేస్తున్నాడు.
అదే కళాశాలలో ఇంటర్‌ చదువుతున్న మైనర్‌ విద్యార్థిని ( 17 ) ని ప్రాక్టికల్‌ మార్కులు కావాలంటే తాను చెప్పినట్లు చేయాలంటూ లైంగిక వేధింపులకు పాల్పడుతున్నాడు.
తనమాట వినకుంటే ఫెయిల్‌ చేస్తానని నాలుగు నెలలుగా బెదిరిస్తున్నాడు.
దీంతో ఆ విద్యార్థిని హయత్‌నగర్‌ పోలీసులకు లెక్చరర్‌పై ఫిర్యాదు బుధవారం చేసింది.
దీంతో పోలీసులు నిందితుడిపై ఐపీసీ సెక్షన్‌ 376 అత్యాచారం, 366 ఫోక్స్‌ చట్టం కింద కేసు నమోదు చేశారు.
తిరుపతయ్యను అదుపులోనికి తీసుకుని ప్రశ్నిస్తున్నట్లు తెలిసింది.
