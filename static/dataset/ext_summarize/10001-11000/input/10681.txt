జనసేన అధినేత పవన్ కల్యాణ్ రాజకీయ యాత్ర చలోరే చలోరే చల్ నేటి నుంచి ప్రారంభం అవుతుంది.
తెలంగాణలోని మూడు జిల్లాలలో ఆయన నాలుగు రోజుల పాటు పర్యటించనున్నారు.
ఈ ఉదయం హైదరాబాద్ లోని పార్టీ కార్యాలయం నుంచి ఈ యాత్ర ప్రారంభం అవుతుంది.
ముందుగా జగిత్యాల జిల్లా కొండగట్టుకు చేరుకుని కొండగట్టు ఆంజనేయస్వామిని దర్శించుకుంటారు.
అక్కడి ఆలయంలో పూజలు నిర్వహించిన అనంతరం యాత్ర వివరాలను పవన్ కల్యాణ్ వెల్లడిస్తారు.
కాగా తన యాత్ర లక్ష్యం సమస్యలు అధ్యయనం చేయడమేనని పవన్ చెప్పారు.
ఇది పాదయాత్ర కాదనీ, పాదయాత్రలో ప్రజలను ఎక్కువగా కలవడానికి వీలుండదని పవన్ పేర్కొన్నారు.
