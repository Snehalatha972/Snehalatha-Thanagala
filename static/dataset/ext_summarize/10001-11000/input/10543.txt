భూముల అక్రమాల్లో కాంగ్రెస్ నేతల హస్తం ఉందని మంత్రి హరీశ్ రావు చెప్పడాన్ని స్వాగతిస్తున్నామని కాంగ్రెస్ ఎమ్మెల్సీ షబ్బీర్ అలీ అన్నారు.
అక్రమాల్లో ఏ పార్టీ నాయకులున్నా సరే పేర్లు బయటపెట్టండని సవాల్ విసిరారు.
ఈ అంశమై శుక్రవారం మీడియాతో మాట్లాడిన షబ్బీర్ అలీ ప్రతిదానికి కాంగ్రెస్ కారణం అనటం టీఆర్‌ఎస్‌కు అలవాటైందని ఆగ్రహం వ్యక్తం చేశారు.
టీఆర్ఎస్ ప్రభుత్వం కొండను తవ్వి ఎలుకను పడుతుందని విమర్శించారు.
భూముల అన్యాక్రాంతానికి సంబంధించి ‘మా దగ్గర ఉన్న ఆధారాలు మేము ఇస్తాం మీ దగ్గర ఉన్న ఆధారాలు సీబీఐకి ఇచ్చి విచారణ చేయించండి’ అని సవాల్ విసిరారు.
మంత్రి కేటీఆర్ తన స్థాయికి మించి మాట్లాడుతున్నారని ఆగ్రహం వ్యక్తం చేశారు.
అక్రమాల కట్టడికి సెక్షన్ మార్చటం కాదు అసెంబ్లీలో బిల్లు పెట్టి చట్టం చేయాలని అన్నారు.
‘ఓటుకు నోటు కేసులో అడ్డంగా దొరికిన చంద్రబాబుని జైల్లో పెడతా అన్నావు తరువాత మ్యాచ్ ఫిక్స్ చేసుకున్నావు.
ఎంసెట్‌పై విచారణ, నాయిమ్ కేసులు ఏమయ్యయో ప్రజలకు తెలియదా ?’ అని వ్యాఖ్యానించారు.
