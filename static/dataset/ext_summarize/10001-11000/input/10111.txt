ఈ నెల 24నుంచి యదావిధిగా గ్రూప్‌-1 ఇంటర్వ్యూలు నిర్వహించనున్నట్లు టీఎస్‌పీఎస్సీ వెల్లడించింది.
గ్రూప్‌-1 పరీక్షల నిర్వహణలో అక్రమాలు జరిగాయని దీంతో తక్షణమే ఇంటర్వ్యూలు ఆపాలని హైకోర్టులో వాజ్యం దాఖలైన విషయం తెలిసిందే.
అయితే ఇందుకు స్పందించిన హైకోర్టు మధ్యంతర ఉత్తర్వులు ఇచ్చేందుకు నిరాకరించింది.
నియామకాలు తుది తీర్పుకు లోబడి ఉండాలని హైకోర్టు స్పష్టం చేసింది.
టీఎస్‌పీఎస్సీ ఆధ్వర్యంలో నిర్వహించిన 2011 గ్రూప్-1 రీఎగ్జామినేషన్లకు సంబంధించిన ఇంటర్వూలు జరగనున్నాయి.
ఉదయం 10 గంటల నుంచి మధ్యాహ్నం 1 గంటవరకు, మధ్యాహ్నం 2.30 నుంచి 5.30 గంటల వరకు రెండు సెషన్లలో ఈ ఇంటర్వ్యూలు నిర్వహిస్తారు.
