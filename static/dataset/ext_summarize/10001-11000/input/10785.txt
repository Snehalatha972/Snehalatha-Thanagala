రాష్ట్రంలో మత విధ్వేషాలు రెచ్చ గొట్టి రాజకీయంగా లబ్ది పొందడానికే బీజేపీ జాతీయ అధ్యక్షుడు అమిత్‌ షా తెలంగాణలో పర్యటిస్తున్నారని కాంగ్రెస్‌ అధ్యక్షుడు ఉత్తమ్‌ కుమారరెడ్డి ఆరోపించారు.
గాంధీభవన్‌లో సోమవారం ఆయన విలేకరులతో మాట్లాడారు.
రైతులు ఆత్మహత్యలు చేసుకుంటున్నా ఆ అంశాన్ని వదిలేసి, మతాన్ని వాడుకుంటున్నారని తెలిపారు.
ఇందులో భాగంగానే గతంలో రజకార్లు దాడి చేసిన గుండ్రాంపల్లిలో షా పర్యటిస్తున్నారని, తద్వారా మత సామరస్యం దెబ్బ తీయాలన్నదే ఆ పార్టీ నేతల కుట్రని విమర్శించారు.
రాష్ట్ర ప్రభుత్వం రైతులను జైల్లో పెడుతున్నా పట్టించుకోని కేంద్ర ప్రభుత్వం, ఇప్పుడు రాజకీయ లబ్ది కోసం పర్యటనలు చేస్తున్నారని ఆరోపించారు.
రాష్ట్రంలో హిందూ, ముస్లీంలు మత సామరస్యంతో సఖ్యతగా జీవిస్తున్నారని, బీజేపీ పన్నాగాలు ఇక్కడ సాగవని స్పష్టం చేశారు.
హామీలను అమలు చేయడంలో కేంద్రం విఫలమైందన్నారు.
