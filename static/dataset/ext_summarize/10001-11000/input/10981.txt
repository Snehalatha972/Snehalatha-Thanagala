తెలంగాణ రాష్ట్రంలో గొర్రెల పెంపకంపై ఆధారపడి జీవిస్తున్న గొల్ల కుర్మలు, మత్స్యకారుల అభివద్ధి, సంక్షేమానికి రాష్ట్ర ప్రభుత్వం అనేక పథకాలు అమలు చేస్తోందని పశుసంవర్ధక శాఖ మంత్రి తలసాని శ్రీనివాస్‌ యాదవ్‌ అన్నారు.
ప్రభుత్వం ప్రతిష్టాత్మకంగా అమలు చేస్తున్న గొర్రెల పెంపకాన్ని ప్రోత్సహించాలని ఆయన శాసనసభ్యులకు లేఖ రాసారు.
75 శాతం సబ్సిడీతో 4 లక్షల గొల్ల, కుర్మల కుటుంబాలకు గొర్రెలను పంపిణీ చేస్తున్నామన్నారు.
5 వేల కోట్ల రూపాయల వ్యయంతో 84 లక్షల గొర్రెలను 2 సంవత్సరాల వ్యవధిలో పంపిణీ చేయడం జరుగుతుంది.
కులవత్తులపై ఆధారపడి జీవిస్తున్న వారు ఆర్ధికంగా, సామాజికంగా అభివద్ధి చెందాలనేది ముఖ్యమంత్రి కల్వకుంట్ల చంద్రశేఖర్‌ రావు ఉద్దేశ్యమని చెప్పారు.
మత్స్యవత్తిపై ఆధారపడి జీవిస్తున్న గంగపుత్రులు, ముదిరాజ్‌ కులస్తుల అభివద్ధి సంక్షేమం కోసం బడ్జెట్‌లో వెయ్యి కోట్ల నిధులు కేటాయించినట్లు తెలిపారు.
అర్హులకు సంక్షేమ పథకాలు అందించేందుకు, ప్రభుత్వ లక్ష్యం నెరవేర్చేందుకు ప్రభుత్వం తలపెట్టిన ఈ మహౌన్నత కార్యక్రమంలో శాసన సభ్యులు భాగస్వాములై తద్వారా బంగారు తెలంగాణ కలను సాకారం చేయాలని మంత్రి లేఖలో మనవి చేశారు.
ఇప్పటికే ఆయా ప్రాంతాల్లో కమిటీల ఏర్పాటు ప్రారంభమయిందని, ఇంకా ఎక్కడైనా సమస్యలుంటే పరిష్కరించి చొరవ చూపాలని కోరారు.
