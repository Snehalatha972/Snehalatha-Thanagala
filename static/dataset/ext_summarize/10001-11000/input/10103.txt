గురుకుల విద్యాలయాల్లో మరింత నాణ్యమైన విద్యను అందిస్తామని ఎస్సీ సంక్షేమ శాఖ మంత్రి జగదీశ్‌రెడ్డి తెలిపారు.
గురుకుల విద్యాలయాల్లో విద్యనభ్యసించి ఎంబీబీఎస్‌, బీడీఎస్‌, ఐఐటీలో సీట్లు పొందిన విద్యార్థులను ఆయన శుక్రవారం సచివాలయంలో అభినందించారు.
ఈ సందర్భంగా మంత్రి మాట్లాడుతూ నీట్‌లో 49 మంది, ఎంబీ బీఎస్‌, బీడీఎస్‌లో 23 మంది విద్యార్థులు సీట్లు సాధించడం రాష్ట్రానికే గర్వకారణమన్నారు.
ఎంబీ బీఎస్‌ లో సీట్లు సాధించిన విద్యార్థులకు   రూ.50 వేలు, బీడీఎస్‌లో సీట్లు సాధించిన వారికి   రూ.40 వేల ఆర్థిక సాయాన్ని అందజేస్తామన్నారు.
గురుకులాల విద్యాలయాల సంస్థ కార్యదర్శి ఆర్‌ఎస్‌ ప్రవీణ్‌కుమార్‌ మాట్లాడుతూ విద్యాభివృద్ధి రాష్ట్ర ప్రభుత్వం అన్ని విధాలుగా సహాయ సహకారలు అందిస్తున్నందునే గురుకుల విద్యార్థులు ర్యాంకులు సాధిస్తున్నారని చెప్పారు.
