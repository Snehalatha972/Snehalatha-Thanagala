విమానయాన సంస్థలు తనపై నిషేధం విధించడాన్ని సవాల్‌ చేస్తూ తెదేపా ఎంపీ జేసీ దివాకర్‌రెడ్డి హైకోర్టును ఆశ్రయించారు.
విశాఖలో ఇండిగో ఎయిర్‌లైన్స్‌ సిబ్బందితో జేసీ వాగ్వాదం నేపథ్యంలో ఎనిమిది దేశీయ విమానయాన సంస్థలు ఆయనపై నిషేధం ప్రకటించిన విషయం తెలిసిందే.
దేశీయ విమానాల్లో ప్రయాణించకుండా సదరు సంస్థలు అడ్డుకుంటున్నాయని, ఇది రాజ్యాంగ విరుద్ధమంటూ జేసీ హైకోర్టులో వ్యాజ్యం దాఖలు చేశారు.
కేంద్ర ప్రభుత్వంతో పాటు ఎనిమిది విమానయాన సంస్థలను ప్రతివాదులుగా పేర్కొన్నారు.
అయితే, హైకోర్టు న్యాయమూర్తి జస్టిస్‌ సి.ప్రవీణ్‌కుమార్‌ దీనిపై విచారణ జరిపేందుకు విముఖత చూపుతూ మరో న్యాయమూర్తి వద్దకు బదిలీ చేయాలని రిజిస్ట్రీకి సూచించారు.
