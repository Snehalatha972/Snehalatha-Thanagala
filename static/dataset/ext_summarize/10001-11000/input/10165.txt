బడా పెట్టుబడిదారుల ప్రయోజనాల కోసమే మోడీ ప్రభుత్వం మేక్‌ ఇన్‌ ఇండియా నినాదాన్ని తీసుకొచ్చిందని ఆలిండియా ఇన్సూరెన్స్‌ ఎంప్లాయీ స్‌ అసోసియేషన్‌ ( ఏఐఈఈఏ ) ప్రధాన కార్యదర్శి వి.రమేశ్‌ అన్నారు.
లైఫ్‌ ఇన్సూరెన్స్‌ కార్పొరేషన్‌ ఎం ప్లాయీస్‌ యూనియన్‌ ఆధ్వర్యంలో కరీంనగర్‌లో ఆదివారం శిక్షణా తరగతులు నిర్వహించారు.
'నిరు ద్యోగత-నయాఉదారవాదం' అనే అంశంపై మాట్లాడారు.
దేశవ్యాప్తంగా 65 శాతం ఉన్న యువతకు ఉద్యోగ, ఉపాధి అవకాశాలు కల్పించడం లేదని, అభద్ర తను పెంచుతోందని విమర్శించారు.
కేంద్ర ప్రభుత్వం కొత్త ఉద్యోగాలు సృష్టించకపోగా ఉన్న వాటిని తొలగిస్తోందని ఆందోళన వ్యక్తం చేశారు.
1990లో జై కిసాన్‌ నినాదం సమాజం కోసం రాగా నేడు మేక్‌ ఇండియా పెట్టుబడిదారుల ప్రయోజనాల కోసం వచ్చిందని పేర్కొన్నారు.
ఆ సంఘం జాతీయ ఉపాధ్యక్షుడు కె.వేణుగోపాల్‌ మాట్లాడుతూ ఒక శాతం జనాభా వద్ద 50 శాతం సంపద పోగైందని, అందుకే ఆర్థిక, రాజకీయ సమానత్వం లోపించిందని అన్నారు.
దీనివల్ల నిజమైన అభివృద్ధి అసాధ్యమని చెప్పారు.
సౌత్‌ సెంట్రల్‌ జోన్‌ ఇన్సూరెన్స్‌ ఎంప్లాయీస్‌ ఫెడరేషన్‌ ( ఎస్‌సిజడ్‌ఐఇఎఫ్‌ ) అధ్యక్షుడు కె.వేణుగోపాల్‌ రావు మాట్లాడుతూ 25 ఏండ్ల నయా ఉదార విధానాల వల్ల దేశంలో 5 లక్షలా 13 వేల మంది రైతులు ఆత్మహత్య చేసుకున్నారని ఆందోళన వ్యక్తం చేశారు.
