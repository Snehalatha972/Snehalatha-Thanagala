కరీంనగర్‌ జిల్లా పర్యటనలో ఉన్న తెలంగాణ సీఎం కేసీఆర్‌కు ప్రమాదం తప్పింది.
మంగళవారం కరీంనగర్‌లోని నివాసం నుంచి పెద్దపల్లికి బయల్దేరే సమయంలో హెలికాప్టర్‌లోని కిట్‌బ్యాగ్‌లో పొగలు రావడం కలకలం రేపింది.
సరిగ్గా సీఎం ఎక్కే సమయంలో వైర్‌లెస్‌ సెట్‌ ఉన్న బ్యాగులో పొగలు వచ్చి క్యాబిన్‌ అంతటా వ్యాపించాయి.
వెంటనే అప్రమత్తమైన భద్రతా సిబ్బంది ఆ బ్యాగును బయటకు తీసి దూరంగా పడేశారు.
బ్యాటరీ ఓవర్‌ హీట్‌ కావడంతో బ్యాగ్‌ నుంచి అకస్మాత్తుగా పొగలు వెలువడినట్టు అధికారులు గుర్తించారు.
అయితే ఈ ఘటనపై మంత్రి కేటీఆర్‌ అధికారులతో చర్చించి విచారణకు ఆదేశించినట్టు తెలిసింది.
మరోవైపు మంగళవారం ఆదిలాబాద్‌ డైట్‌ కాలేజీలో ఏర్పాటు చేసిన సభ వద్ద అనుమానాస్పదంగా ఓ పూలకుండీ కనిపించడంతో బాంబుస్వ్కాడ్‌ దాన్ని బయటకు తీశారు.
