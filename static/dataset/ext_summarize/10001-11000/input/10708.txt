ప్రజాశక్తి - హైదరాబాద్‌మంచిర్యాల జిల్లాలోని జైపూర్‌లోని సింగరేణి థర్మల్‌ విద్యుత్‌ కేంద్రం విస్తరణలో భాగంగా మరో విద్యుత్‌ కేంద్రం నిర్మాణంపై అధికారులు సమాలో చనలు చేస్తున్నారు.
శనివారం హైదరాబాద్‌లోని సింగరేణిభవన్‌లో సింగరేణి బోర్డు ఎండీ, చైర్మెన్‌ ఎన్‌ శ్రీధర్‌ అధ్యక్షతన 540వ బోర్డు సమావేశం జరిగింది.
ఈ సందర్భంగా జైపూర్‌లో 800 మెగా వాట్ల సూపర్‌ క్రిటికల్‌ విద్యుత్‌ కేంద్రం ఏర్పాటు చేయాలని బోర్డులో చర్చించారు.
వీటితో పాటు బొగ్గురవాణా, ఓవర్‌ బర్డెన్‌ వెలికితీత తదితర పనులను బోర్డు అనుమతించింది.
ఈనెలలో రిటైర్ అవుతున్న సింగరేణి బోర్డు సభ్యులు డీఎన్‌ ప్రసాద్‌కు సభ్యులు సన్మానించారు.
ఈ సమావేశంలో కేంద్ర బొగ్గు మంత్రిత్వ శాఖ డైరెక్టర్‌ సయ్యద్‌ అష్రఫ్‌, అధికారులు రామకృష్ణారావు, పవిత్రన్‌ కుమార్‌, భాస్కరరావు, ఎస్‌ చంద్రశేఖర్‌, శంకర్‌, జి శ్రీనివాస్‌ తదితరులు పాల్గొన్నారు.
