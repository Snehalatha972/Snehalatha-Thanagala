ఆంధ్రప్రదేశ్‌ రాష్ట్ర రాజధాని అమరావతి ఏరియా డెవలప్‌మెంట్‌కు స్విస్‌ ఛాలెంజ్‌ విధానాన్ని ఎంచుకుంటూ ఏపీ సర్కార్‌ తీసుకున్న నిర్ణయాన్ని సవాల్‌ చేస్తూ ఆ రాష్ట్ర ప్రభుత్వ మాజీ సిఎస్‌ ఐవైఆర్‌ కృష్ణారావు హైకోర్టును ఆశ్రయించారు.
సింగపూర్‌ దేశానికి చెందిన అసెండస్‌ సింగ్‌బ్రిడ్జ్‌ సెంబ్‌కార్ప్‌ సంస్థల కన్సార్టియం సమర్పించిన స్విస్‌ ఛాలెంజ్‌ ప్రతిపాదనలకు ఆమోదం తెలపడం రాజ్యాంగ విరుద్ధమని ఆయన దాఖలు చేసిన ప్రజాహిత వ్యాజ్యంలో పేర్కొన్నారు.
ఒప్పందం మేరకు జారీ చేసిన జీవో 179ను అమలును నిలిపేస్తూ మధ్యంతర ఆదేశాలివ్వాలని కోరారు.
స్విస్‌ ఛాలెంజ్‌ విధానానికి ఆమోదం తెలపడమంటే ఇన్‌ఫ్రాస్ట్రక్చర్‌ డెవలప్‌మెంట్‌ ఎనేబలింగ్‌ యాక్ట్‌ ( ఎపిఐడిఇ ) ను తుంగలోకి తొక్కినట్లేనన్నారు.
