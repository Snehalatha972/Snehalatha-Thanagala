త్వరలో జరిగే సార్వత్రిక ఎన్నికల్లో తెలంగాణలో ఒంటరిగానే పోటీచేస్తామని బీజేపీ రాష్ట్ర అధ్యక్షుడు లక్ష్మణ్ పేర్కొన్నారు.
వరంగల్ లో రెండో రోజు బీజేపీ రాష్ట్ర కార్యవర్గ సమావేశాలు ప్రారంభమయ్యాయి.
ఈ సమావేశాల్లో పాల్గొన్న ఆయన మాట్లాడుతూ మెజార్టీ కార్యకర్తల అభిప్రాయమే పార్టీ నిర్ణయమని, పార్టీలో ఏకపక్ష నిర్ణయాలు ఉండవని ఆయన అన్నారు.
అలాగే కేంద్ర పథకాలను రాష్ట్ర ప్రభుత్వం సరిగా అమలుచేయడం లేదని, రాష్ట్ర ప్రభుత్వ వైఫల్యాలను ఎండగడతామన్నారు.
ప్రజాసమస్యలపై ఉద్యమించే దిశగా కార్యకర్తలను సిద్దం చేస్తున్నామని లక్ష్మణ్ పేర్కొన్నారు.
