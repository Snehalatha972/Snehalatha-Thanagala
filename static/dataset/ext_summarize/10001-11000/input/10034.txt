నారాయణ తీర్ధులు రచించిన శ్రీకృష్ణ తరంగాలను ఆశ్రిత షిండే నృత్య రూపంలో నర్తించి ప్రేక్షకుల ప్రశంసలు పొందారు.
నృత్య కిన్నెర ఆధ్వర్యంలో శుక్రవారం శ్రీత్యాగరాయ గానసభలో ప్రముఖ నాట్యాచారిణి డా.ఉషాగాయత్రి శిష్యురాలు 'అశ్రిత తరంగహేళ' పేరిట పళ్లెంపై నర్తించిన అంశం చూపరులను ఆకట్టుకుంది.
ముఖ్య అతిధిగా కేంద్ర సాహిత్య అకాడమి పురస్కార గ్రహీత డా.ఎన్‌ గోపి పాల్గొని మాట్లాడుతూ తెలుగు సా హిత్యంలో తరంగ నారాయణ తీర్ధుని తరంగాలకు ప్రత్యేకత ఉందని వీటిని ఇతర భాషల్లోకి ప్రత్యేకించి ఆంగ్ల భాషలోకి అనువాదిస్తే తెలుగు భాష విలువలు తెలిస్తాయన్నారు.
శంకర టీవీ ఛానల్‌ ముఖ్య పాలనాధికారి డా.వోలేటి పార్వతీశం అధ్యక్షతగా సభలో జే.ఈశ్వర్‌ ప్రసాద్‌ పాల్గొన్నారు.
