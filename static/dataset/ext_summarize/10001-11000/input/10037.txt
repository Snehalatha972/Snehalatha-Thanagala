రాష్ట్రంలో డ్రగ్స్‌, గుడుంబాపై సమాచారమిస్తే  రూ.లక్ష బహుమానం ఇస్తామని తెలంగాణ సీఎం కేసీఆర్‌ ప్రకటించారు.
డ్రగ్స్‌ కేసులో భాగంగా పోలీసు ఉన్నతాధికారులతో కేసీఆర్‌ సమీక్ష నిర్వహించారు.
అనంతరం మీడియాతో మాట్లాడుతూ తెలంగాణలో డ్రగ్‌ వాడకం ఎక్కువగా లేదని చెప్పారు.
మొగ్గలోనే తుంచి వేయడానికే లోతైన విచారణ జరుపుతున్నామని ఆయన తెలిపారు.
డ్రగ్‌ ప్రవేశమే లేకుండా చేయాలన్నదే మా ప్రయత్నమని పేర్కొన్నారు.
సినీ రంగాన్ని టార్గెట్‌ చేశామనడం సరికాదని తెలిపారు.
12 మంది సినీరంగానికి చెందిన వారు డ్రగ్స్‌ వాడుతున్నట్లు తేలిందన్నారు.
డ్రగ్స్‌ నేరస్తులను శిక్షిస్తామని, బాధితులను ఇబ్బంది పెట్టమని స్పష్టం చేశారు.
