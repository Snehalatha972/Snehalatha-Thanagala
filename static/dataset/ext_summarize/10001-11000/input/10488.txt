ప్రొఫెసర్‌ జయశంక భూపాలపల్లి జిల్లా గణపురం, మహాదేవ్‌పూర్‌ మండలాల పరిధిలోని కొన్ని బ్యాంకుల్లో డబ్బులు అందక రైతులు ఆగ్రహం వ్యక్తం చేస్తున్నారు.
మహదేవ్‌పూర్‌లోని తెలంగాణ గ్రామీణ బ్యాంకులో రెండ్రోజులుగా డబ్బులు ఇవ్వట్లేదు.
మంగళవారం లైన్లో అధిక సంఖ్యలో రైతులు ఉండడంతో తోపులాట జరిగింది.
బ్యాంకుకు సంబంధించిన కొంత ఫర్నీచర్‌ ధ్వంసమైంది.
అలాగే, గణపురం ఆంధ్రాబ్యాంకులోనూ ఖాతాదారుల మధ్య తోపులాట జరిగింది.
బ్యాంకులో సిబ్బంది లేకపోవడం, క్యాషియర్‌ ఒక్కడే ఉండడంతో ఇబ్బందులు తలెత్తుతున్నాయని ఖాతాదారులు ఆవేదన వ్యక్తం చేశారు.
ఈ సందర్భంగా రైతులు మాట్లాడుతూ ధాన్యం డబ్బులు ఖాతాల్లో జమయ్యాయని, వాటిని విత్తనాలు, ఎరువుల కొనుగోలు కోసం తీసుకోవడానికి వారం రోజులుగా బ్యాంకు చుట్టూ తిరుగుతున్నామని వాపోయారు.
బ్యాంకు అధికారులు డబ్బులు రావట్లేదని చేతులెత్తేస్తున్నారని ఆందోళన వ్యక్తం చేశారు.
రైతుల తోపులాటలో బ్యాంకు అద్దాలు పగిలినట్టు తెలంగాణ గ్రామీణ బ్యాంకు మేనేజర్‌ ఎంఏ.సలీం తెలిపారు.
