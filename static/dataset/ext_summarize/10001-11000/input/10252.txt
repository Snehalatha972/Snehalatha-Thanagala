తమ ఆదేశాల్ని అమలు చేయకపోవడాన్ని కోర్టు ధిక్కారంగా ఎందుకు పరిగణించకూడదో స్పష్టం చేయాలని ఏపీ ఎన్జీవో సంఘం అధ్యక్షుడు అశోక్‌బాబుకు హైకోర్టు నోటీసు జారీ చేసింది.
హైదరాబాద్‌ గన్‌ఫౌండ్రీ ఏరియాలో ఉన్న ఏపీ ఎన్జీవో సంఘ భవనంలో నాలుగు గదులు, ఒక హాలు భాగ్యనగర్‌ తెలంగాణ ఎన్జీవో సంఘానికి ఇవ్వాలన్న తమ ఆదేశాల్ని ఎందుకు అమలుచేయలేదని ప్రశ్నించింది.
హైకోర్టు ఆదేశాల్ని అమలు చేయలేదంటూ భాగ్యనగర్‌ తెలంగాణ ఎన్జీవో సంఘం అధ్యక్షుడు సత్యనారాయణగౌడ్‌ దాఖలు చేసిన కోర్టు ధిక్కార వ్యాజ్యాన్ని బుధవారం హైకోర్టు విచారించింది.
వ్యాజ్యాన్ని విచారణకు స్వీకరించిన తాత్కాలిక ప్రధాన న్యాయమూర్తి రమేష్‌ రంగనాథన్‌, న్యాయమూర్తి ఉమాదేవిలతో కూడిన డివిజన్‌ బెంచ్‌, అశోక్‌బాబుకు నోటీసు జారీ చేసింది.
విచారణ నెలరోజులకు వాయిదా వేసింది.
