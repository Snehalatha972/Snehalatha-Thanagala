70 ఏండ్లు దాటిన పెన్షనర్లకు 15 శాతం క్వాంటమ్‌ పెన్షన్‌ మంజూరు చేయాలని తెలంగాణ పెన్షనర్ల కేంద్రం సంఘం కోరింది.
ఈమేరకు బుధవారం సచివాలయంలో సంఘం అధ్యక్షులు గాజుల నర్సయ్య, ప్రధాన కార్యదర్శి ఇ.నవనీతరావు, వర్కింగ్‌ ప్రెసిండెంట్‌ టి.ప్రేమ్‌కుమార్‌, సహ అధ్యక్షులు ఆర్‌ రంజన, ఉపాధ్యక్షులు మహ్మద్‌ రఫీయుద్ధీన్‌, కోశాధికారి శ్రావణ్‌కుమార్‌, రాములు తదితరుల బృందం ప్రభుత్వ ప్రధాన కార్యదర్శిని కలిసి వినతిపత్రం సమర్పించారు.
క్వాంటమ్‌ పెన్షన్‌ కోసం వెంటనే ఉత్తర్వులు జారీ చేయాలని కోరారు.
ప్రభుత్వ పెన్షనర్స్‌ నిబంధనల ప్రకారం వేములవాడ, యాదగిరిగుట్ట, భద్రాచలం దేవాలయాలలోని పెన్షనర్లకు హెల్త్‌కార్డులు ఇవ్వాలని విజ్ఞప్తి చేశారు.
దీంతోపాటు పెన్షనర్లకు తెలంగాణ ఇంక్రిమెంట్‌ ఇవ్వాలని డిమాండ్‌ చేశారు.
అర్హత కలిగిన పెన్షనర్లకు రెండు పడక గదుల ఇండ్లను కేటాయించాలని, ఆర్టీసీ బస్సులో రాయితీ సౌకర్యం కల్పించాలని వారు కోరారు.
