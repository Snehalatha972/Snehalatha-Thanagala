తెలంగాణ రాష్ట్ర బేవరేజస్‌ కార్పొరేషన్‌ అధ్యక్షునిగా పదవి బాధ్యతలు చేపట్టిన సందర్భంగా గుండవరపు దేవి ప్రసాద్‌రావును టిఎన్‌జిఒలు రవింద్రభారతిలో శుక్రవారం ఘన సత్కారం చేశారు.
రవిందర్‌ రెడ్డి ఆధ్వర్యంలో జరిగిన సత్కార కార్యక్రమంలో తెలంగాణ రాష్ట్ర మంత్రులు హరిశ్‌రావు, నాయిని నర్సింహారెడ్డి పాల్గొని మాట్లాడారు.
సమర్థవంతుడైన ఉద్యోగ సంఘ నాయకుడిగా ప్రసాద్‌రావు పేరు గడించారని ఉద్యోగులకు, ప్రభుత్వానికి వారధిగా ఆయన పలు సమస్యలను పరిష్కరించారని ప్రశంసించారు.
శాసనసభ్యులు శ్రీనివాస్‌గౌడ్‌, తెలంగాణ ప్రభుత్వ సలహాదారు డా.కెవి రమణ మాట్లాడుతూ బేవరేజస్‌ కార్పొరేషన్‌కు నిజాయితీ గల దేవిప్రసాద్‌ను అధ్యక్షునిగా ఎంపిక చేయడం ముఖ్యమంత్రి విజ్ఞతకు తార్కాణం అన్నారు.
