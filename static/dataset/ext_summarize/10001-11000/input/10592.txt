దివంగత సినీ దర్శకుడు దాసరి నారాయణరావు సంస్మరణ సభ ఆదివారం నగరంలోని ఇమేజ్‌ గార్డెన్‌లో జరిగింది.
వైఎస్‌ఆర్‌ కాంగ్రెస్‌ పార్టీ అధ్యక్షుడు, ఏపీ ప్రతిపక్ష నేత వైఎస్‌ జగన్‌మోహన్‌రెడ్డి ఈ సభకు హాజరయ్యారు.
దివంగత దాసరి చిత్రపటానికి పూలమాల వేసి వైఎస్‌ జగన్‌ నివాళులర్పించారు.
దాసరి సేవలను కొనియాడారు.
ఆయన కుటుంబసభ్యులను పరామర్శించారు.
విదేశాల్లో ఉండటంతో దాసరిని కడసారి వైఎస్‌ జగన్‌ చూడలేకపోయారు.
ఈ నేపథ్యంలో ప్రత్యేకంగా దాసరి సంస్మరణ సభకు హాజరై నివాళులర్పించారు.
సినీ, రాజకీయ, మీడియా రంగాలలో అపారమైన కృషి చేసిన దాసరి నారాయణరావు ఇటీవల అనారోగ్యంతో మృతిచెందిన సంగతి తెలిసిందే.
ఆయనకు శ్రద్ధాంజలి ఘటిస్తూ శనివారం నగరంలోని ఫిలించాంబర్‌లోనూ సంస్మరణ సభ నిర్వహించారు.
