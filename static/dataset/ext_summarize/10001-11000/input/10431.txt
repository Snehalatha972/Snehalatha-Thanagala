నంది నాటకోత్సవాల్లో భాగంగా గుంటూరు జిల్లా తెనాలిలోని తెనాలి రామకృష్ణ కవి కళాక్షేత్రంలో బాలలు ప్రదర్శిస్తున్న నాటికలు ఆద్యంతం అలరిస్తున్నాయి.
ఇవి ప్రేక్షకుల్లో హాస్యంతోపాటు ఆలోచనలనూ రేకెత్తిస్తున్నాయి.
ఆదివారం ప్రదర్శనల ప్రారంభంలో నట శిక్షకులు కనగాల లక్ష్మీ మృతికి కళాసంఘాలు, కళాకారులు నివాళులర్పించారు.
కళారంగంలో ఆమె సేవలను కొనియాడారు.
అనంతరం డాక్టర్‌ రామన్‌ పౌండేషన్‌ శ్రీసాయిబాబా నాట్యమండలి విజయవాడ వారి 'ఇది కొత్త కథ' లహరి చిల్డ్రన్స్‌ అకాడమీ నెల్లూరి వారి 'స్నేహం', యర్రా శ్రీదేవి మెమోరియల్‌ రామాపురం వారి 'మా తెలుగు తల్లికి మల్లెపూదండ', బిఎస్‌ఎం.జిల్లా పరిషత్‌ ఉన్నత పాఠశాల కొత్తపట్నం వారి 'కళ్లు తెరవండి' నాటికలను ప్రదర్శించారు.
ఈ సందర్భంగా పలువురు కళాకారులను సన్మానించడంతోపాటు ప్రదర్శకులకు పారితోషికాలను అందించారు.
