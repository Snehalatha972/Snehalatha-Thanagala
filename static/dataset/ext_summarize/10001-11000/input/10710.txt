విద్యుత్‌శాఖలో పనిచేసే కాంట్రాక్ట్‌ కార్మికుల ఉద్యోగాలను క్రమబద్ధీకరణ చేసేందుకు యాజమాన్యం అంగీకరించింది.
ఫలితంగా రాష్ట్ర వ్యాప్తంగా 23,667 కాంట్రాక్ట్‌ కార్మికుల ఉద్యోగాలు పర్మినెంట్‌ కాబోతున్నాయి.
హైదరాబాద్‌ లోని ఆర్టీసీ క్రాస్‌రోడ్డులోని కార్మికశాఖ ప్రధాన కార్యాలయంలోని జాయింట్‌ కమిషనర్‌ ( జేసీ ఎల్‌ ) సమక్షంలో ట్రాన్స్‌కో, జెన్‌కో, 13 సంఘా లతో కూడిన టీటఫ్‌ నేతలతో శనివారం జాయింట్‌ సమావేశం జరిగింది.
ఈ సందర్భంగా జేసీఎల్‌ ఎదుట జరిగిన చర్చలు ఫలించడంతో విద్యుత్‌శాఖలో అనేక ఏండ్లుగా పనిచేస్తున్న కాంట్రాక్ట్‌ కార్మికులు ప్రభుత్వ ఉద్యోగులుగా మారబోతున్నారు.
జాయింట్‌ మీటింగ్‌లో ట్రాన్స్‌ కో హెచ్‌ఆర్‌ డైరెక్టర్లు అశోక్‌కుమార్‌, కమాలు ద్దీన్‌, బీవీ రావు అసిస్టెంట్‌ సెక్రెటరీ శోభారాణి, జాయింట్‌ సెక్రెటరీ గణేష్‌రావు హాజరయ్యారు.
కార్మికుల క్రమబద్ధీకరణకు చదువు, వయస్సుతో సంబంధం లేకుండా 2016 డిసెంబర్‌ నాలుగో తేదీ వరకూ ప్రావిడెంట్‌ ఫండ్‌ కలిగి ఉన్న ప్రతి కాంట్రాక్ట్‌ కార్మికున్ని రెగ్యులైజ్‌ చేయాలని కోరారు.
యూనియన్‌ నేతలు సూచించిన ఈ ప్రతిపాదనకు యాజమాన్యం తరపున హాజరైన డైరెక్టర్లు అంగీకరించారు.
రెగ్యులరైజ్‌ కాబోతున్న కాంట్రాక్ట్‌ కార్మికులందరికీ రాష్ట్రావతరణ దినోత్సవ కానుకగా జూన్‌ రెండో తేదీ నాటికే తక్షణ మే ఉత్తర్వులు జారీచేసి నియామక sపత్రాలు అందజేయాలన్నారు.
ఈ సమావేశంలో టీఎస్‌ యూఈఈయూ ( సీఐటీ యూ అనుబంధం ) నాయకులు ఎన్‌.కిరణ్‌, కె.ఈశ్వర్‌ రావు, ఎ.బస్వరాజు, 1104 యూనియన్‌ నాయ ]కులు పద్మా రెడ్డి, సాయిబాబు, శంకర్‌, జనార్దన్‌రెడ్డి, 327 యూనియన్‌ నాయకులు శ్రీధర్‌, రామ కృష్ణ, అశోక్‌వర్దన్‌ రెడ్డి, 1535 యూనియన్‌ నాయకులు ఎంఏ వజీర్‌, కొర్రా వెంకట్‌, టీఎన్‌ వీకేఎస్‌ నాయకులు అజీజ్‌ బాగన్‌, బి.రాంబాబు, హెచ్‌52 యూనియన్‌ నాయకులు సాయిలు, శ్రీధర్‌గౌడ్‌ తదితరులు పాల్గొన్నారు.
ప్రభుత్వ నిర్ణయంపై టీటఫ్‌ నేతల హర్షం సీఎం కేసీఆర్‌ సూచనల మేరకు విద్యుత్‌ శాఖ అధికారులు కాంట్రాక్ట్‌ కార్మికులను క్రమబద్ధీకరణ చేసేందుకు అంగీకరించడం పట్ల టీటఫ్‌ నేతలు హర్షం వ్యక్తం చేశారు.
13 సంఘాలతో ఏర్పాటైన టీటఫ్‌ నిర్వహించిన ఐక్య ఉద్యమాలు, పోరాటాల ఫలి తమేనని టీఎస్‌యూఈఈయూ నాయకులు కె.ఈశ్వర్‌రావు తెలిపారు.
రాష్ట్ర వ్యాప్తంగా 23, 667 మంది కాంట్రాక్ట్‌ కార్మికులను రెగ్యులరైజ్‌ చేసేందుకు అంగీకరించిన విద్యుత్‌శాఖ యాజమాన్యానికి, సీఎం కేసీఆర్‌కు, చర్చలు ఫలప్రదంగా నిర్వహించిన కార్మిక శాఖ జాయింట్‌ కమిషనర్‌కు ఆయన కృతజ్ఞతలు తెలిపారు.
