మత్స్యకారులకు వందశాతం సబ్సిడీ ఇస్తున్న ఏకైక రాష్ట్రం తెలంగాణ అని మంత్రి ఈటల రాజేందర్ అన్నారు.
మత్స్యకారుల సంక్షేమానికి ప్రభుత్వం ఎన్ని కోట్లయినా ఖర్చు పెట్టేందుకు సిద్ధంగా ఉందని ఈటల స్పష్టం చేశారు.
మత్య్యకారుల సొసైటీల ఛైర్మన్లు, సభ్యులతో ఎంసీఆర్‌హెచ్‌ఆర్‌డీలో మంత్రి తలసాని శ్రీనివాస్ అధ్యక్షతన కేబినెట్ సబ్ కమిటీ సమావేశమైంది.
ఈ సమావేశంలో మంత్రి ఈటల రాజేందర్ మాట్లాడుతూ మత్య్సకారులకు మాత్రమే నీళ్లపై హక్కుంటుందని ప్రభుత్వం ప్రకటించిందని తెలిపారు.
ఈ సమావేశానికి మంత్రులు హరీశ్ రావు, తుమ్మల నాగేశ్వర్ రావు, జూపల్లి కృష్ణారావు, పోచారం శ్రీనివాస్‌రెడ్డి, జగదీశ్‌రెడ్డి, ప్రణాళిక సంఘం ఉపాధ్యక్షుడు నిరంజన్‌రెడ్డి, తదితరులు హాజరయ్యారు.
