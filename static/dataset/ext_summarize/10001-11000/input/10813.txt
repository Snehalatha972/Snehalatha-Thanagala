తెలంగాణలో కొత్తగా మరో 34 గోదాముల నిర్మాణానికి  రూ.73.50 కోట్లు నాబార్డు నుండి రుణం మంజూరు అయినట్టు మార్కెటింగ్‌ శాఖ మంత్రి టి.హరీశ్‌రావు చెప్పారు.
లక్షా 22వేల 500 మెట్రిక్‌ టన్నుల సామర్థ్యంతో అదనంగా 34 గోదాములను నిర్మించేందుకు ప్రయత్నిస్తున్నామన్నారు.
ఇప్పటికే 300 గోదాములు పూర్తయినట్టు.
మరో 21 గోదాములు త్వరలో పూర్తి చేయనున్నట్టు చెప్పారు.
ప్రభుత్వం చేపట్టిన 11 కోల్డ్‌ స్టోరేజ్‌ల నిర్మాణ పనుల పురోగతిపై మంత్రి శుక్రవారం అధికారులతో సమీక్షించారు.
ఈ సందర్భంగా మాట్లాడుతూ దేవరకొండలో దొండకాయల మార్కెట్‌, పటాన్‌చెరువులో ఉల్లిగడ్డ మార్కెట్‌తో పాటు ఇతర పండ్ల మార్కెట్‌లు 3 నెలల్లో అందుబాటులోకి వస్తాయన్నారు.
గడ్డి అన్నారం మార్కెట్‌ కోహెడకు, ఖమ్మం మిర్చి మర్కెట్‌ను రఘునాధపాలెంకు తరలించే ప్రయత్నాలున్నాయని చెప్పారు.
