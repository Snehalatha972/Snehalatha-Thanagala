ఆయా రంగాల్లో పనిచేస్తున్న వారి వేతనాలను భారీగా పెంచినట్టు ఇటీవల విడుదల చేసిన నివేదికలో ప్రభుత్వం పేర్కొంది.
తమను ఎవరూ అడగకపోయినా వేతనాలు పెంచామని ముఖ్యమంత్రి కేసీఆర్‌ చెప్పిన విషయం తెలిసిందే.
కానీ ఆందోళనలు జరగకుండా ఎవరి వేతనాలు పెరగలేదనేది వాస్తవం.
ఒకవేళ కొన్ని అమలు చేసినా ఉమ్మడి ఆంధ్రప్రదేశ్‌లో పలు రంగాల ప్రజలు, కార్మికులు ఆందోళనలు, నిరసనలు చేసిన దాఖలాలు ఉన్నాయి.
వారందరికీ ఉద్యమ సమయంంలో కేసీఆర్‌ అనేక మార్లు హామీలు ఇచ్చారు.
తెలంగాణ వచ్చాక కాంట్రాక్టు కార్మికులను, ఉద్యోగులను పర్మినెంట్‌ చేస్తానని చెప్పారు.
జర్నలిస్టులకు, న్యాయవాదులకు హామీలు ఇచ్చారు.
అందుకు అనుగుణంగానే రాష్ట్రం ఏర్పడగానే నిధులు కేటాయించారు.
మున్సిపల్‌, పంచాయతీ కార్మికులకు, విఒఎలకు విఆర్‌ఎలకు, అంగన్‌వాడీలకు, ఆశావర్కర్లకు వేతనాలు పెంచాలని, ఒంటరి మహిళలను ఆదుకోవాలని కోరుతూ ఆందోళనలు జరిగాయి.
