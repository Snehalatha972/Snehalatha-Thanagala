చెన్నైలోని అత్యంత ఖరీదైన ఏపీ దేవాదాయ,ధర్మాదాయ శాఖకు చెందిన సదావర్తి సత్రం భూముల కేసులో జోక్యం చేసుకోబోమని హైకోర్టు తాత్కాలిక ప్రధాన న్యాయమూర్తి రమేష్‌ రంగనాథన్‌, న్యాయమూర్తి ఎం.గంగారావులతో కూడిన డివిజన్‌ బెంచ్‌ ప్రకటించింది.
ఈ భూముల కేసు తమ పరిధిలోకి రాదని, తమిళనాడులోనే పరిష్కరించుకోవాలని స్పష్టం చేసింది.
ఈ కారణంగా సదావర్తి భూబాగోతంపై కేసుకు తెర దించుతున్నట్లు బెంచ్‌ వెల్లడించింది.
సదావర్తి సత్రానికి చెందిన 83 ఎకరాలు చెన్నైలో ఉన్నాయి.
వీటిని ఏపీ ప్రభుత్వం కారు చౌకగా అమ్మేసిందన్న ఆరోపణలపై సీబీఐ దర్యాప్తునకు ఆదేశించాలని కోరుతూ మంగళగిరి వైసీపీ ఎమ్మెల్యే ఆళ్ల రామకష్ణారెడ్డి హైకోర్టును ఆశ్రయించారు.
