సర్వేల పేరుతో ప్రభుత్వం మాయమాటలు చెప్పడం సరికాదని తెలంగాణ కాంగ్రెస్‌ శాసనసభాపక్ష నేత జానారెడ్డి అన్నారు.
సర్వేలు పక్కనపెట్టి ప్రజాసమస్యలు పరిష్కరించేదిశగా ప్రభుత్వం దృష్టిసారించాలన్నారు.
సోమవారం ఆయన సీఎల్పీ కార్యాలయంలో మీడియాతో మాట్లాడారు.
మిర్చి రైతుల ఆందోళన, రైతుల ఆత్మహత్యలు వంటి కీలకాంశాలపై చర్చించాల్సింది పోయి రెండేళ్ల తర్వాత వచ్చే ఎన్నికల గురించి, సర్వేల గురించి రోజూ మాట్లాడటం హాస్యాస్పదమన్నారు.
పంటలకు గిట్టుబాటు ధర రాక రైతులు ఆందోళన చెందుతున్నారని గుర్తుచేశారు.
ముఖ్యమంత్రికి చిత్తశుద్ధి ఉంటే వెంటనే వారి సమస్యలు పరిష్కరించాలని కోరారు.
జూన్‌ 1న సంగారెడ్డిలో జరిగే రాహుల్‌గాంధీ సభను విజయవంతం చేయాలని ఆయన శ్రేణులకు పిలుపునిచ్చారు.
ఎన్ని సమస్యలు ఎదురైనా ప్రజా సమస్యలపై తమ పోరాటం ఆగదన్నారు.
ప్రజా ఆకాంక్షలను నెరవేర్చేందుకు కాంగ్రెస్‌ ఎప్పుడూ ముందుంటుందన్నారు.
