మియాపూర్‌లో ప్రణాళిక ప్రకారమే భూకుంభకోణానికి పాల్పడ్డారని తెలుగుదేశం తెలంగాణ శాఖ కార్యనిర్వాహక అధ్యక్షులు, ఎమ్మెల్యే ఎ.రేవంత్‌రెడ్డి విమర్శించారు.
రెండు సర్వే నెంబర్లను మాయం చేసి అందులో ఉన్న భూమి వివరాలను గోప్యంగా ఉంచుతున్నారని ఆరోపించారు.
అంతేగాక నిందితులకు కోర్టులో బెయిల్‌ వచ్చేలా ప్రభుత్వం, సీఎం సహాయం చేశారని ఆగ్రహం వ్యక్తం చేశారు.
శుక్రవారం హైదరాబాద్‌లోని ఎన్టీఆర్‌ భవన్‌లో పార్టీ అధికార ప్రతినిధి దేవినేని సతీశ్‌ మాదిగ, కార్యక్రమాల కమిటీ కన్వీనర్‌ జి.బుచ్చిలింగం, తెలుగునాడు సాంకేతిక నిపుణుల విభాగం రాష్ట్ర అధ్యక్షులు మన్నే సతీశ్‌తో కలిసి విలేకర్లతో మాట్లాడారు.
సర్వే నెంబర్లు 44, 45లో ఉన్న 123 ఎకరాల వివరాలను సర్కారు దాచి బెడుతున్నదని తెలిపారు.
