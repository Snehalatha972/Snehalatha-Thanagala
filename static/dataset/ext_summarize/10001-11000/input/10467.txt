బోరుబావిలో ఏడాదిన్నర చిన్నారి పడిపోయింది.
ఈ ఘటన రంగారెడ్డి జిల్లా చేవెళ్ల మండలం చన్‌వెళ్లి గ్రామ పరిధిలోని ఇక్కారెడ్డిగూడలో గురువారం సాయంత్రం జరిగింది.
స్థానికుల వివరాల ప్రకారం ఇక్కారెడ్డిగూడకు చెందిన ఓ పాలీ హౌస్‌ నిర్వాహకుడి పొలంలో వికారాబాద్‌ జిల్లా యాలాల మండలం గొరెపల్లికి చెందిన యాదయ్య, రేణుక దంపతుల కుటుంబ కూలీ పనులు చేసుకుంటూ జీవిస్తున్నారు.
గురువారం సాయంత్రం ఆరు గంటల సమయంలో వారి 19 నెలల పాప ఆడుకుంటూ తెరిచి ఉన్న 40ఫీట్ల బోరులో బోరుబావిలో పడింది.
వారు వెంటనే పోలీసులకు సమాచారమిచ్చారు.
ఘటనాస్థలానికి చేరుకున్న పోలీసులు సహాయక చర్యలు చేపట్టారు.
ప్రమాద స్థలాన్ని మంత్రి మహేందర్‌రెడ్డి చేవెళ్ల ఎమ్మెల్యే కాలె యాదయ్య సందర్శించి సహాయక చర్యలను పర్యవేక్షిస్తున్నారు.
పాపను ఎలాగైనా కాపాడాలని అధికారులను మంత్రి ఆదేశించారు.
