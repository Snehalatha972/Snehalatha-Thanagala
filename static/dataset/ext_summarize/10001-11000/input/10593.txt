ముఖ్యమంత్రి కేసీఆర్ ఓయూ విద్యార్థులపై కక్షగట్టారని కాంగ్రెస్ నేత జగ్గారెడ్డి విమర్శించారు.
ఆదివారం ఆయన మీడియాతో మాట్లాడుతూ కేసీఆర్‌ ఓయూకు వెళ్లే పరిస్థితి లేదని, అందుకే ఓయూలో ఎవరూ మీటింగ్‌‌లు పెట్టొద్దని జీవో తెచ్చారని అన్నారు.
కేసీఆర్ కుటుంబ సభ్యులు ఓయూకు వెళ్తే విద్యార్థులు రాళ్లతో కొడతారని, ఓయూలో కాంగ్రెస్ ఉపాధ్యక్షుడు రాహుల్‌ గాంధీ సభ పెడతామని ప్రకటించాకే ప్రభుత్వం జీవో తెచ్చిందని ఆయన మండిపడ్డారు.
తెలంగాణ కాంగ్రెస్ చీఫ్ ఉత్తమ్ ఆధ్వర్యంలో ఓయూలో సభపెట్టి తీరుతామని, విద్యార్థులకు కాంగ్రెస్ అండగా ఉంటుందని జగ్గారెడ్డి స్పష్టం చేశారు.
