తెలంగాణలో 2017-18 విద్యాసంవత్సరానికి డిగ్రీ ఆన్‌లైన్‌ ప్రవేశాల ప్రక్రియ గురువారం నుంచి ప్రారంభంకానుంది.
ఆరు విశ్వవిద్యాలయాల పరిధిలోని డిగ్రీ కాలేజీల్లో ప్రవేశాలకు గురువారం నుంచి విద్యార్థులు ఆప్షన్ల నమోదు చేయాల్సి ఉంటుంది.
వచ్చేనెల 4వ తేదీ వరకు వెబ్‌ఆప్షన్ల నమోదు చేసేందుకు గడువుంది.
విద్యార్థులు రూ.100 చెల్లించి ఆరు విశ్వవిద్యాలయాల పరిధిలోని కాలేజీలకు వెబ్‌ఆప్షన్లు ఇచ్చుకునే అవకాశముంది.
ఈసేవ, మీసేవ కేంద్రాలతోపాటు ఆరు వర్సిటీల పరిధిలో 120 సహాయ కేంద్రాలు ఏర్పాటు చేశారు.
వాటిలో విద్యార్థి ఒకసారి బయోమెట్రిక్‌ విధానం ద్వారా తమ వివరాలు నమోదు చేసుకున్న తర్వాత మూడు విడతల్లోనూ సీట్లు పొందడానికి అవకాశముంటుంది.
నమోదు చేసుకున్న విద్యార్థి ఇంటర్‌నెట్‌ సెంటర్లు లేదా ఇంటర్‌నెట్‌ సౌకర్యం ఉంటే ఇంటినుంచే కంప్యూటర్‌ లేదా ల్యాప్‌టాప్‌, మొబైల్‌ ఫోన్‌ నుంచి ఆప్షన్లు ఇచ్చుకునే వెసులుబాటు ఉంది.
లేదా రాష్ట్రంలోని అన్ని ఈసేవ, మీసేవ కేంద్రాలతోపాటు సహాయ కేంద్రాల్లోనూ బయోమెట్రిక్‌ యంత్రాలను అమర్చుతున్నట్టు డోస్ట్‌ కన్వీనర్‌ కే వెంకటాచలం చెప్పారు.
