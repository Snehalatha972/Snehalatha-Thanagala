జంట నగరాలలో ప్రతిష్టత్మకంగా త్యాగరాయ గానసభను రూపొందించడంలో కళాదీక్షితులు చేసిన కృషి ప్రశంసనీయమని ఆయన కళలకు ఇచ్చిన ప్రోత్సాహం చిరస్మరణీయం ప్రముఖులు కొనియాడారు.
శ్రీత్యాగరాయ గానసభలో గురువారం గానసభ పూర్వ అధ్యక్షులు కళాదీక్షితులు మృతి సందర్భంగా సంతాప సభ జరిగింది.
సమాచార హక్కు పూర్వ సంచాలకుడు పి.విజయబాబు మాట్లాడుతూ కళాకారుల హృదయాలలో చిరస్థాయిగా కళలకు ప్రతినిధిగా దీక్షితులు నిలిచి ఉంటారన్నారు.
ప్రముఖ కవి డా.ఎన్‌ గోపి స్మృతి కవితను చదువుతూ మదిని ఇచ్చినంత పదిలంగా గదిని కేటాయించినవాడు వాణిజ్య మయమైన హైదరాబాద్‌లో వాణిమయం చేసిన కళా కీర్తి విలువ తెలిసినవాడు కీర్తిశేషుడుగా మిగిలాడు అని అన్నారు.
ప్రముఖ నటి జమున మాట్లాడుతూ దీక్షితులు మరణం కళా సంఘాలకు అశనిపాతమన్నారు.
కిన్నెర రఘురాం, అభినందన భవాని, శిల్ప ప్రకాశ్‌, గుదిబండి వెంకటరెడ్డి, వైఎస్సాఆర్‌ మూర్తి, ప్రముఖ నటులు, కళాకారులు ఎందరో సభలో పాల్గొని తమ ఆవేదనను వ్యక్తం చేశారు.
దీక్షితుల కుటుంబ సభ్యులను పరామర్శించారు.
