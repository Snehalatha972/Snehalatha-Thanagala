మాజీ సైనికులకు ప్రత్యేక నిధి ద్వారా వేగంగా ఆర్థికసాయం అందిస్తామని తెలుగు రాష్ట్రాల గవర్నర్‌ ఇఎస్‌ఎల్‌ నరసింహన్‌ అన్నారు.
ఆమేరకు అధికారులు చర్యలు తీసుకోవాలని ఆదేశించారు.
మంగళవారం హైదరాబాద్‌లోని రాజ్‌భవన్‌లో ప్రభుత్వ ప్రధాన కార్యదర్శి ఎస్పీ సింగ్‌, గవర్నర్‌ ముఖ్యకార్యదర్శి హర్‌ప్రీత్‌ సింగ్‌, న్యూఢిల్లీ నుంచి వచ్చిన రక్షణ అధికారులతో గవర్నర్‌ సమావేశమయ్యారు.
ఈసందర్భంగా గవర్నర్‌ మాట్లాడుతూ మాజీ సైనికులకు పునరావాసం కల్పించడంలో ఆలస్యం చేయరాదన్నారు.
ఏవైనా సమస్యలు ఉంటే వెంటనే తనను సంప్రదించాలని సూచించారు.
ఎస్‌సీవో, జేసీవో కుటుంబాలకు సాయం అందించడంలోనూ చురుగ్గా వ్యవహరించాలని, ఇందుకోసం ప్రత్యేకంగా ఒక కమిటీని ఏర్పాటు చేయాలని అభిప్రాయపడ్డారు.
