రాష్ట్రంలోని అన్ని గురుకుల పాఠశాలలు, కళాశాలలు ఒకే విధంగా ఉండాలని డిప్యూటీ సీఎం, విద్యాశాఖ మంత్రి కడియం శ్రీహరి పేర్కొన్నారు.
అన్ని గురుకులాల్లో ఒకే తరహా ఆహార మెనూ, వసతుల కల్పన ఉండాలన్న కడియం గురుకుల విద్యాసంస్థలన్నీ ఉమ్మడి అకాడమిక్ క్యాలెండర్‌ను పాటించాలన్నారు.
గిరిజనులు ఎక్కువ ఉండే ప్రాంతాల్లో గిరిజన మహిళా డిగ్రీ రెసిడెన్షియల్ కళాశాలలు ఏర్పాటు చేస్తామన్నారు.
ప్రతి రెవెన్యూ డివిజన్‌కు ఒక మహిళా రెసిడెన్షియల్ డిగ్రీ కళాశాల నెలకొల్పుతామని ప్రకటించారు.
రాష్ట్రంలోని స్టడీ సర్కిళ్లకు డైరెక్టర్లుగా ఐఏఎస్‌లను నియమిస్తామని చెప్పారు.
ఉద్యోగ, ఉపాధి కల్పన ధ్యేయంగా డిగ్రీ కోర్సులు ఉండాలని తెలిపారు.
కోర్సుల   రూపకల్పన కోసం ప్రత్యేక ప్రధాన కార్యదర్శి నేతృత్వంలో కమిటీ ఏర్పాటు చేస్తామన్నారు.
