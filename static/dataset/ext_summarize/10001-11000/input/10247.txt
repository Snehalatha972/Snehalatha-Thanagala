ఆంధ్ర‌ప్ర‌దేశ్‌లో త‌న‌కు తిరిగే స్వేఛ్చతో పాటు ప్రాణ రక్షణ కరువైందని ఎమ్మార్పీఎస్‌ వ్యవస్థాపక అధ్యక్షుడు మందకృష్ణ మాదిగ వ్యాఖ్యానించారు.
ఏపీలో త‌న‌ను తిరగనీయకుండా ముఖ్యమంత్రి చంద్రబాబు నాయుడు పోలీసులకు హెచ్చరికలు జారీ చేసి అడుగ‌డుగునా  అడ్డుకునే ప్రయత్నం చేయిస్తున్నారని ఆయ‌న‌ వరంగల్‌లో ఆరోపించారు.
అక్క‌డ‌ అడ్రస్‌ లేని కార్లు త‌న‌ను వెంటాడుతున్నాయని ప్రాణ‌ రక్షణ కోసం కోర్టును ఆశ్రయిస్తానని తెలిపారు.
కురుక్షేత్రం జరుగకుండా ప్ర‌భుత్వ పెద్ద‌లు అక్కడి మాదిగ ఎమ్మెల్యేలను బెదించారని ఆరోపించారు.
ఏపి ప్ర‌భుత్వం అక్ర‌మ కేసులు బనాయించి త‌న‌ను బెదిరింపులకు గురిచేస్తోందని ఎన్ని కేసులు పెట్టినా చంద్రబాబునాయుడుకి భయపడేది లేదని తేల్చిచెప్పారు.
త‌న‌ ప్రాణ రక్షణ విషయంలో  తెలంగాణ ముఖ్యమంత్రి కేసీఆర్‌ దృష్టి పెట్టాలని విజ్ఞప్తి చేశారు.
దీనిపై త్వరలోనే ముఖ్యమంత్రి కేసీఆర్‌ను కలవ‌నున్న‌ట్లు మంద‌కృష్ణ తెలిపారు.
