హబ్సిగూడలోని జనగాం ఎమ్మెల్యే ముత్తిరెడ్డి యాదగిరిరెడ్డి ఇంటి ముందు ఈరోజు ఉద‌యం మహిళలు  ధర్నా చేప‌ట్టారు.
గత 15 సంవత్స‌రాల నుంచి  పెండింగ్ లో ఉన్న అమ్ముగూడా భూ వివాద సమస్యను పరిష్కరించాలని డిమాండ్ చేశారు.
సైనిక్ పురి అమ్ముగూడ వద్ద 15 సంవత్సరాల క్రితం ముత్తిరెడ్డి యాదగిరిరెడ్డి  లేఅవుట్ వేసి 120 ప్లాట్లను అమ్మారు.
హుడా అప్రూవుడ్ లేఅవుట్ అని ప్ర‌చారం చేయ‌డంతో చాలా మంది మాజీ  సైనికులు అక్క‌డ‌ ప్లాట్లు కొనుకున్నారు.
అనంతరం ఇళ్ల నిర్మాణానికి అనుమతి కోసం దాఖ‌లు చేసుకుంటే  ఈ లేఅవుట్ పై కేసు నడుస్తోంది అనుమతీ ఇవ్వలేమంటూ అధికారులు తిర‌స్క‌రించార‌ని వారు ఆవేద‌న వ్య‌క్తం చేశారు.
త‌మ స‌మ‌స్య‌ను ప‌రిష్క‌రించాల‌ని గత 15 సంవత్సరాలుగా భాదితులు ముత్తిరెడ్డి చుట్టూ తిరుగుతున్నారు.
అయినప్పటికీ తమ సమస్యను పరిష్కరించకపోవడంతో  గురువారం హబ్సిగూడలోని ముత్తిరెడ్డి యాదగిరి రెడ్డి ఇంటి ముందు ఆందోళనకు దిగారు.
