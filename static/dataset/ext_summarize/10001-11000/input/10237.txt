హరితహారం మూడో విడత కార్యక్రమాన్ని బుధవారం తెలంగాణ రాష్ట్రవ్యాప్తంగా ప్రారంభించారు.
ఈ సందర్భంగా పలువురు ప్రముఖులు హైదరాబాద్‌ నగరంలోని పలు ప్రాంతాల్లో మొక్కలు నాటారు.
మొయినాబాద్‌ మండలం కనకమామిడి అయ్యప్ప స్వామి ఆలయం ఆవరణలో నిర్వహించిన కార్యక్రమంలో మంత్రి మహేందర్‌ రెడ్డి, ఎమ్మెల్యే యాదయ్యలు పాల్గొని హరితహారంపై స్థానికులకు అవగాహన కల్పించారు.
గోషామహల్‌లో జీహెచ్‌ఎంసీ డీసీ కార్పొరేటర్లతో కలిసి మొక్కలు నాటి ఈ కార్యక్రమంలో పాల్గొన్నారు.
అలాగే శ్రీనగర్‌ కాలనీలోని డీ పార్క్‌లో నిర్వహించిన హరితహారంలో ఎమ్మెల్యే గోపీనాథ్‌, కాలనీవాసులు మొక్కలు నాటారు.
తార్నాక డివిజన్‌ లాలాపేటలోని ప్రొ.జయశంకర్‌ స్టేడియంలో నిర్వహించిన హరితహారం కార్యక్రమంలో మంత్రి పద్మారావు పాల్గొని స్టేడియం ఆవరణలో మొక్కలు నాటారు.
మూసారంబాగ్‌లో నిర్వహించిన హరితహారం కార్యక్రమంలో జీహెచ్‌ఎంసీ కమిషనర్‌ బొంతు రామ్మోహన్‌ మొక్కలు నాటారు.
