రాష్ట్ర అవతరణ దినోత్సవ వేడుకలను పురస్కరించుకుని శుక్రవారం సికిం ద్రాబాద్‌ పరేడ్‌ గ్రౌండ్స్‌ వద్ద భారీ ఎత్తున సాయుధ పోలీసు బందోస్తును ఏర్పాటు చేశారు.
అడు గడుగున సాయుధ పోలీసులను నియమించిన అధికారులు చుట్టు పక్కల భవనాలపై నుంచి కూడా గ్రౌండ్స్‌పై శక్తివంతమైన బైనాక్యూలర్స్‌తో కన్నేసి ఉంచేలా చర్యలు తీసుకున్నారు.
వీఐపీ ప్రవేశించే ద్వారం మొదలుకుని అన్ని ప్రవేశ ద్వారాల వద్ద మెటల్‌ డిటెక్టర్లను ఏర్పాటు చేసి ప్రతి ఒక్కరిని నిశితంగా సోదాలు నిర్వహించాకే లోనికి వదిలేలా భద్రతను కట్టుదిట్టం చేశారు.
వీఐపీ లాంజ్‌ మొదలుకుని ప్రముఖులు కూర్చునే ప్రాంగణంలో సివిల్‌ దుస్తుల్లో నిఘా పోలీసులను నియమించారు.
గత నాలుగు రోజులుగా పరేడ్‌గ్రౌండ్స్‌ను అణువణువు పోలీసు జాగిలాలతో క్షుణ్ణంగా సోదాలు నిర్వహించారు.
దాదాపు నాలుగు వేల మంది పోలీసులతో పరేడ్‌గ్రౌండ్స్‌ వద్ద భద్రతను కట్టుదిట్టం చేశారు.
ఐఎస్‌ ఉగ్రవాద సంస్థ కార్యకలాపాలను దృష్టిలో ఉంచుకుని అన్ని రకాలా ముందు జాగ్రత్త చర్యలను తీసుకున్నట్టు సీనియర్‌ పోలీసు అధికారులు తెలిపారు.
ఇక్కడి బందోబస్తును నగర పోలీసు కమిషనర్‌ మహేందర్‌రెడ్డి స్వయంగా పర్యవేక్షిస్తున్నారు.
