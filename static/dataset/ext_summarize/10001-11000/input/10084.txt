రాష్ట్ర పోలీసు శాఖలో భారీ ఎత్తున మరో సారి రిక్రూట్‌మెంట్‌ ప్రక్రియను చేపట్టనున్నారు.
పోలీసు శాఖలోని వివిధ విభాగాలు కలిపి మొత్తం 18290 పోస్టులను భర్తీ చేయడానికి ప్రభుత్వం జీవో నంబరు 121ను జారీ చేసినట్టు శనివారం రాష్ట్ర డీజీపీ అనురాగ్‌శర్మ వెల్లడించారు.
ఇందులో 9629 సివిల్‌ పోలీసు పోస్టులు, 5738 ఆర్మ్‌డ్‌ రిజర్వు పోస్టులు , 2075 తెలంగాణ స్పెషల్‌ పోలీ సు బెటాలియన్‌ పోస్టులు, 143 కమ్యూనికేషన్స్‌ విభాగం పోస్టులు ఉండగా 599 మినిస్టిరియల్‌ స్టాఫ్‌ పోస్టులు ఉన్నాయని డీజీపీ వివరించారు.
ఇందులో నుంచి దాదాపు 14వేల వరకు కానిస్టే బుల్‌ పోస్టులు ఉండే అవకాశాలు ఉన్నాయని తెలిపారు.
మిగతావి ఎస్‌ఐ పోస్టులుగా తేల్చే అవకాశాలు ఉన్నాయని ఆయన తెలిపారు.
ఇప్పటికే పది వేల కానిస్టేబుల్‌ పోస్టులకు గతేడాది రిక్రూట్‌మెంట్‌ జరిపామని మరో 530 వరకు ఎస్‌ఐ పో స్టుల భర్తీ దాదాపుగా పూర్తి కావచ్చిందని ఆయన తెలిపారు.
ఈ పోస్టుల భర్తీకి సంబంధించిన పూర్తి వివరాలతో త్వరలోనే రిక్రూట్‌మెంట్‌ బోర్డు నుంచి ప్రకటన వెలువడుతుందని ఆయన అన్నారు.
