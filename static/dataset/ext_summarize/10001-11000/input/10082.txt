ఏపీ బడ్జెట్‌లో లెక్కలన్నీ అవాస్తవాలేనని వైఎస్‌ఆర్‌ కాంగ్రెస్‌ పార్టీ విమర్శించింది.
గతంలో మాదిరిగానే గొప్పలు చెప్పడం తప్ప, లెక్కలు వాస్తవానికి దూరం ఉన్నాయని పేర్కొంది.
గురువారం హైదరాబాద్‌లోని పార్టీ కేంద్ర కార్యాలయంలో ఆ పార్టీ ఎమ్మెల్యే, పీఏసీ ఛైర్మన్‌ బుగ్గన రాజేంద్రనాధ్‌రెడ్డి మీడియాతో మాట్లాడారు.
ఎప్పటిలాగే 2022వ సంవత్సరం కల్లా రాష్ట్రం దేశంలో మొదటి 3వ స్థానంలో ఉంటుందని, 2029లో దేశంలోనే ఉన్నత స్థానంలో ఉంటుందని, 2050కి ప్రపంచంలోనే ఉన్నతంగా ఉంటుందని ప్రభుత్వం చెబుతుందన్నారు.
ఇవే అబద్ధాలు మొన్న గవర్నర్‌ ప్రసంగంలో చెప్పించారని విమర్శించారు.
రాష్ట్రం ఇబ్బందుల్లో ఉందని చంద్రబాబు చెబుతూనే బ్రహ్మండంగా స్థూల ఉత్పత్తి ఉందని పేర్కొనడం ఎవరిని మోసం చేయడానికి అని ప్రశ్నించారు.
రాష్ట్రంలో బ్రహ్మండంగా ఆదాయం ఉంటే ఎందుకు రెవెన్యూ లోటు తీరడం లేదని నిలదీశారు.
