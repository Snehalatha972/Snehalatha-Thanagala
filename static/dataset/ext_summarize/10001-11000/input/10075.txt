ప్రపంచంలోనే హైదరాబాద్‌ను ఉత్తమ నగరంగా తీర్చిదిద్దాలన్న లక్ష్యంతో ప్రభుత్వం పనిచేస్తోందని అందులో ప్రతి ఒక్కరూ భాగస్వాములు కావాలని అటవీశాఖ మంత్రి జోగు రామన్న అన్నారు.
మియాపూర్‌ దీప్తిశ్రీనగర్‌ రేగుల కుంట చెరువు వద్ద నిర్వహించిన హరితహారం కార్యక్రమంలో మంత్రి జోగు రామన్న, నగర మేయర్‌ బొంతు రామ్మోహన్‌ పాల్గొని మొక్కలు నాటారు.
ఈ సందర్భంగా మంత్రి మాట్లాడుతూ భవిష్యత్‌ తరాలకు స్వచ్ఛమైన గాలిని అందించాలంటే ప్రతి ఒక్కరూ హరితహారంలో పాల్గొన్ని మొక్కలను నాటాలని పిలుపునిచ్చారు.
మేయర్‌ బొంతు రామ్మోహన్‌ మాట్లాడుతూ చెరువుల అబివృద్ధికి పూనుకున్న సాహి స్వచ్ఛంద సంస్థను అభినందించారు.
ప్రజలందరూ స్వచ్ఛందంగా ముందుకొచ్చి పర్యావరణ పరిరక్షణకు కృషి చేయాలని సూచించారు.
