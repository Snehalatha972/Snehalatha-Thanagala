తెలంగాణ రాష్ట్ర పొల్యూషన్‌ కంట్రోల్‌ బోర్డ్‌ ( టీఎస్‌పీసీబీ ) లోని అనలిస్ట్‌ గ్రేడ్‌-2 పోస్టులకు ఆదివారం రాతపరీక్ష జరగనుంది.
కంప్యూటర్‌ బేస్డ్‌ రాతపరీక్ష ( సీబీఆర్‌టీ ) పద్ధతిలో ఈ పరీక్షను నిర్వహించనున్నట్టు తెలంగాణ రాష్ట్ర పబ్లిక్‌ సర్వీస్‌ కమిషన్‌ కార్యదర్శి ఏ వాణీప్రసాద్‌ శనివారం ఓ ప్రకటనలో తెలిపారు.
ఈ పోస్టులకు 20,153 మంది అభ్యర్థులు దరఖాస్తు చేశారని పేర్కొన్నారు.
పరీక్ష నిర్వహణకు అన్ని ఏర్పాట్లూ పూర్తి చేశామని తెలిపారు.
ఈ పరీక్ష నిర్వహణకు హైదరాబాద్‌, కరీంనగర్‌, వరంగల్‌ పట్టణాల్లో 62 పరీక్షా కేంద్రాలను ఏర్పాటు చేశామని పేర్కొన్నారు.
ఉదయం పది గంటలకు ప్రారంభమయ్యే ఈ పరీక్షకు ఉదయం 8.30 నుంచి 9.15 గంటల వరకు అభ్యర్థులను పరీక్షా కేంద్రాల్లోకి అనుమతిస్తామని తెలిపారు.
