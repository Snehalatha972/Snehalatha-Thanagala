బిజినెస్‌ బ్యూరో కళ్లు, ముక్కు, గొంతు వ్యాధుల సూపర్‌స్పెషాలిటీ హాస్పిటల్‌ డాక్టర్‌ రావ్స్‌ ఇఎన్‌టి హాస్పిటల్‌ ఉచిత వైద్య శిభిరాలను నిర్వహిస్తున్నట్లు తెలిపింది.
హైదరాబాద్‌లోని తమ కెపిహెచ్‌బి, పంజాగుట్ట శాఖల్లో ఉచిత ఇఎన్‌టి, ప్లాస్టిక్‌ సర్జరీ క్యాంపులను ఏర్పాటు చేశామని ఆ హాస్పిటల్‌ మేనేజింగ్‌ డైరెక్టర్‌ డాక్టర్‌ జివికె చైతన్య రావు తెలిపారు.
ప్రతి నెల రెండవ మంగళవారం ఈ శిబిరాలను ఏర్పాటు చేస్తున్నామన్నారు.
తమ నెల వారి కార్యక్రమంలో భాగంగా హాస్పిటల్‌ ఉచిత సర్జరీలు, హియరింగ్‌ ఎయిడ్‌లను తొలి 100 మంది పేద రోగులకు ఉచితంగా అందిచనున్నట్లు పేర్కొన్నారు.
సమాజ సేవకు తమ హాస్పిటల్‌ కట్టుబడి ఉందన్నారు.
అందుబాటు ధరల్లో పూర్తి శ్రేణి వైద్యం అందించడమే తమ సంస్థ ఉద్దేశ్యమన్నారు.
వినికిడి లోపంతో పాటు ఇతర లోపాలు కలిగిన వారికి ఇఎన్‌టి సంబంధిత పరిస్థితుల పట్ల పూర్తిగా అవగాహన కల్పిస్తున్నామన్నారు.
