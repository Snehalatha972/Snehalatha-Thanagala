ప్రముఖ ఆతిథ్య రంగ సంస్థ ఓయో ఈ ఏడాది ముగింపు నాటికి తెలంగాణలో కొత్తగా 25 'టౌన్‌హౌస్‌' హోటళ్లను అందుబాటులోకి తేనున్నట్టుగా ప్రకటించింది.
తెలంగాణలో విస్తరించాలని లక్ష్యంగా పెట్టుకున్న సంస్థ ఇందులో భాగంగా జూబ్లిహిల్స్‌లో ఏర్పాటు చేసిన తొలి 'టౌన్‌హౌస్‌' హోటల్‌ను బుధవారం ప్రారంభించింది.
'స్నేహపూర్వక పోరుగు ఆతిథ్యం' అనే కాన్సెప్టుతో సంస్థ ఈ హోటళ్లను రూపొందిస్తోంది.
ఈ సందర్భంగా సంస్థ సీఈవో రితీష్‌ అగర్వాల్‌ మాట్లాడుతూ ఏడాది చివరి నాటికి దక్షిణ భారత దేశంలోని మొత్తం ఏడు నగరాల్లో 60 టౌన్‌హౌస్‌ హోటళ్లను అందుబాటులోకి తేనున్నట్టుగా వివరించారు.
ప్రైమ్‌ ఏరియాలో అందుబాటు ధరల్లో హోటల్‌  రూములను అందించాలనే ఉద్దేశంతోనే ఈ వినూత్న కాన్సెప్ట్‌ను ఎంచుకున్నట్టుగా ఆయన వివరించారు.
హోటల్‌, ఇళ్లు, మర్చండైజ్‌ స్టోర్‌, కేఫ్‌ల వినూత్న మేళవింపుతో ఈ హోటళ్లు స్థానికులకు సేవలందించనున్నట్టుగా తెలిపారు.
సంస్థ దాదాపు 200 నగరాల్లో 70,000 రూముల సామర్థ్యంతో సేవలందిస్తోందని తెలిపారు.
