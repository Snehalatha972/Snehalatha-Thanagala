దళితుల రక్తంతో తడిచిన చేతులతో బిజెపి జాతీయ అధ్యక్షులు అమిత్‌ షా తెలంగాణలో దండెత్తడానికి వస్తున్నారని సిపిఐ జాతీయ కార్యదర్శి కె నారాయణ విమర్శించారు.
హైదరాబాద్‌లోని మఖ్దూంభవన్‌లో సిపిఐ తెలంగాణ కార్యదర్శి చాడ వెంకటరెడ్డితో కలిసి శనివారం ఆయన విలేకరులతో మాట్లాడారు.
ఓట్ల మీద ఆశతో అమిత్‌షా దళితుల ఇళ్లల్లో భోజనం చేయడానికి సంసిద్ధమయ్యారని, అయితే బయట వండించిన భోజనం కాకుండా, దళితుల భోజనమే తినాలని సూచించారు.
మతోన్మాద బిజెపిని ఎదుర్కోవడానికి లౌకికవాద పార్టీలతో కలిసి జాతీయ స్థాయిలో ఐక్య వేదిక ఏర్పాటు చేస్తామని ఆయన ప్రకటించారు.
