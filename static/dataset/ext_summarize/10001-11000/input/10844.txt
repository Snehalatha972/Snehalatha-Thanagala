తెలంగాణలో వలసలు వెళ్లిన రైతులను తిరిగి సొంత ప్రాంతాలకు రప్పించేందుకు ప్రభుత్వం చర్యలు చేపడుతుందని వ్యవసాయ శాఖ మంత్రి పోచారం శ్రీనివాస్‌రెడ్డి చెప్పారు.
అల్లాణి శ్రీధర్‌ దర్శకత్వంలో 'రైతే రాజు' పేరుతో   రూపొందిస్తున్న లఘు చిత్రాన్ని ప్రొఫెసర్‌ జయ శంకర్‌ తెలంగాణ రాష్ట్ర వ్యవసాయ విశ్వవిద్యాల యంలోని సమగ్ర వ్యవసాయ పద్ధతుల పరిశోధన క్షేత్రం వద్ద మంత్రి మంగళవారం ప్రారంభించారు.
ఈ సందర్భంగా మాట్లాడుతూ రైతుల కోసం ప్రభుత్వం ప్రవేశపెడుతున్న పథకాలపై అవగాహన కల్పించేందుకు ఈ చిత్రం నిర్మిస్తున్నట్టు చెప్పారు.
ఈ చిత్రంలో సినీ నటుడు సుమన్‌ ప్రధాన పాత్ర పోషిస్తున్నట్టు చెప్పారు.
వీడియో ఆన్‌వీల్స్‌ పేరుతో ఈ చిత్రాన్ని గ్రామాల్లో ప్రదర్శిస్తారని తెలిపారు.
తెలంగాణ జలవనరుల అభివృద్ధి కార్పొరేషన్‌ చైర్మెన్‌ వి.ప్రకాశ్‌రావు, వ్యవసాయ విశ్వవిద్యాలయం ఉపకులపతి డా.వి.ప్రవీ ణ్‌రావు, హార్టికల్చర్‌ యూనివర్సిటీ రిజిస్ట్రార్‌ రవీందర్‌రెడ్డి, వ్యవసాయ విశ్వవిద్యాలయం పరిశోధనా సంచాలకులు దండ రాజిరెడ్డి, మ్యూజిక్‌ వీడియో డైరెక్టర్‌ శశిప్రీతం పాల్గొన్నారు.
