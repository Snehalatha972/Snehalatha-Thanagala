స్నేహపూర్వక వాతావరణంలో తెలుగు రాష్ట్రాలో అభివృద్ధిలో పోటీపడుతూ ముందుకు సాగుతున్నాయనిఎమ్మెల్యే, ప్రముఖ సినీనటుడు బాలకృష్ణ అన్నారు.
తన తండ్రి, తెదేపా వ్యవస్థాపకుడు ఎన్టీఆర్‌తో సంబంధాలు కల్గిన ఇద్దరు ముఖ్యమంత్రులు చంద్రబాబు, కేసీఆర్‌లు అభివృద్ధి పథంలో తెలుగు ప్రజలను ముందుకు తీసుకెళ్తున్నారని కొనియాడారు.
బసవతారకం ఇండో-అమెరికన్‌ క్యాన్సర్‌ ఆస్పత్రి, రీసెర్చి ఇన్‌స్టిట్యూట్‌ అభివృద్ధి కోసం ఇరు రాష్ట్ర ప్రభుత్వాలు చక్కటి ప్రోత్సాహం, చేయూత ఇస్తుండటం ఆ సంస్థ ఛైర్మన్‌గా తనకెంతో సంతోషంగా ఉందన్నారు.
బసవతారకం ఆస్పత్రి 17వ వార్షికోత్సవంలో ఆయన మాట్లాడారు.
ఈ కార్యక్రమానికి తెలుగు రాష్ట్రాల వైద్య, ఆరోగ్యశాఖ మంత్రులు కామినేని శ్రీనివాస్‌, లక్ష్మారెడ్డి సహా ఏపీ అసెంబ్లీ స్పీకర్‌ కోడెల, సినీనటి గౌతమి, బ్యాడ్మింటన్‌ కోచ్‌ పుల్లెల గోపీచంద్‌, పలువురు వైద్య నిపుణులు పాల్గొన్నారు.
