రాష్ట్రంలో కోటి ఎకరాలకు సాగునీరు అందించడమే లక్ష్యంగా సీఎం కేసీఆర్‌ పనిచేస్తున్నారని తెలంగాణ వ్యవసాయశాఖ మంత్రి పోచారం శ్రీనివాస్‌రెడ్డి అన్నారు.
మంగళవారం ఆయన మహబూబ్‌నగర్‌ జిల్లాలోని జడ్చర్ల, రాజాపూర్‌ మండలాల్లో పర్యటించారు.
ఈ సందర్భంగా ఆయన మాట్లాడుతూ చెరువులు, ప్రాజెక్టుల ద్వారా కోటి ఎకరాలకు సాగునీరు అందిస్తామని చెప్పారు.
నకిలీ విత్తనతయారీదారులు, విక్రేతలపై కేసులు నమోదుచేస్తామని హెచ్చరించారు.
నకిలీ విత్తనాల వ్యాపారులపై పీడీ చట్టం ప్రయోగించనున్నట్టు చెప్పారు.
రైతు సమగ్ర సర్వే ఇప్పటివరకు 65శాతం పూర్తయిందని, ఈ సర్వేకు అవసరమైతే గడువు పొడిగించనున్నట్టు తెలిపారు.
