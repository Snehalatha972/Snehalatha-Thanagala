వాహనాలు వెదజల్లే పొగతో పాటు, చెత్తను కాల్చడం వల్ల వాతావరణం ప్రమాదకరంగా మారుతున్నదని అటవీ, పర్యావరణ శాఖ మంత్రి జోగు రామన్న తెలిపారు.
కాలుష్యాన్ని అదుపు చేసేందుకు ప్రత్యేక దృష్టి సారించాలన్నారు.
శుక్రవారం సచివాలయంలో కాలుష్య నియంత్రణ మండలి సమావేశం నిర్వహించారు.
ఈసందర్బంగా ఆయన మాట్లాడుతూ వాయు కాలుష్యం నివారణ కోసం మున్సిపల్‌, రోడ్లు భవనాలు, పర్యావర ణం, ఆర్టీసీ, ట్రాఫిక్‌ పోలీస్‌తో పొల్యూషన్‌ కంట్రోల్‌ బోర్డు సమావేశాలు నిర్వహించాలని ఆదేశించారు.
వాహనాల కాలుష్యం వల్ల ప్రజలు తీవ్ర ఇబ్బందులకు గురువుతున్నారన్నారు.
జంట నగరాల్లో 25.31 లక్షల వాహనాలు ఉండగా, అందులో సీఎన్‌ జీ వాడే వాహనాలు కేవలం 13,516 వాహనాలు మాత్రమే ఉన్నాయని తెలిపారు.
సీఎన్‌జీ వాడకం పెంచాల్సిన అవస రం ఉందని, కాలుష్య వ్యర్ధాల డంపింగ్‌పై సీసీ కెమరాలతో నిరంతరం పర్యవేక్షించాలని ఆయన అధికారులను ఆదేశించారు.
