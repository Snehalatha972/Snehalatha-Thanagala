వికారాబాద్‌ జిల్లా తాండూరులో బెస్త యాదప్పను హత్యచేసిన వారిని కఠినంగా శిక్షించాలని భారత ప్రజాతంత్ర యువజన సమాఖ్య ( డీవై ఎఫ్‌ఐ ) డిమాండ్‌ చేసింది.
ఈమేరకు ఆ సంఘం రాష్ట్ర అధ్యక్ష, కార్యదర్శులు ఎం విప్లవకుమార్‌, ఎ.విజరుకుమార్‌ గురువారం ఒక ప్రకటన విడుదల చేశారు.
తన కూతురుని ప్రేమించాడని రాములు కొంతమంది కిరాయి వ్యక్తులతో కలిసి యాదప్పను దారుణంగా హత్యచేశాడని తెలిపారు.
కుల దురహంకార హత్యల నివారణకు ప్రభుత్వం ప్రత్యేక రక్షణ చట్టం తీసుకురావాలని ప్రభుత్వాన్ని కోరారు.
