అద్దె గర్భంతో తల్లులయ్యే సంతాన సాఫల్య కేంద్రంలో తప్పులు జరిగితే ఆ కేంద్ర నిర్వాహకులపై చర్యలు తీసుకోవాలేగానీ ఏకంగా ఆ కేంద్రాన్నే సీజ్‌ చేస్తే అందులోని తల్లుల పరిస్థితి ఏమిటంటూ దాఖలైన ప్రజాప్రయోజన వాణిజ్యంపై హైకోర్టు స్పందించింది.
హైదరాబాద్‌ బంజా రాహిల్స్‌లోని రోడ్‌ నెం 12లోని సాయికృష్ణ ఆస్పత్రి కిరణ్‌ సంతాన సాఫల్య కేంద్రంపై పోలీసులు ఈ నెల 17న దాడి చేసి సీజ్‌ చేశారని, అందులోని 48 మంది అద్దె గర్భంతో ఉన్న తల్లులున్నారని పేర్కొంటూ పత్రికల్లో వచ్చిన వార్తా కథనాలు చదివిన హైకోర్టు న్యాయమూర్తి సురేష్‌ కుమార్‌ కెయిత్‌ ప్రధాన న్యాయమూర్తికి లేఖ రాశారు.
దానిని పరిశీలించిన న్యాయమూర్తుల కమిటీ పిల్‌గా స్వీకరించాలని నిర్ణయించింది.
తాత్కాలిక ప్రధాన న్యాయమూర్తి రమేష్‌రంగనాథన్‌, న్యాయమూర్తి టి.రజనిలతో కూడిన డివిజన్‌ బెంచ్‌ ప్రతివాదులైన తెలంగాణ ప్రభుత్వ ప్రధాన కార్యదర్శి, హౌం, రెవెన్యూ, కుటుంబ సంక్షేమ శాఖ ముఖ్య కార్యదర్శులు, హైదరాబాద్‌ కలెక్టర్‌, సిటీ పోలీస్‌ కమిషనర్‌, డీఎంఅండ్‌హెచ్‌వో, బంజా రాహిల్స్‌ పోలీసులకు నోటీసులు యిచ్చింది.
