అదనపు కట్నానికి వివాహిత ( 21 ) బలైంది.
ఆమె భర్త, అత్త కలిసి దారుణంగా గొంతునులిమి హత్యచేశారు.
ఈ ఘటన నిజామాబాద్‌లోని ఓ పేపర్‌ మిల్లులో ఆదివారం జరిగింది.
ఏసీపీ మోహన్‌ వివరాల ప్రకారం మహారాష్ట్రలోని ధర్మాబాద్‌ తాలూకా వజీర్‌గావ్‌కు చెందిన అబ్బోల్ల సంగీత ( 21 ) ని రెంజల్‌ మండలంలోని నీల పేపర్‌మిల్లుకు చెందిన ప్రవీణ్‌ 14 నెలల కింద వివాహం చేసుకున్నాడు.
వరుడికి లక్ష రూపాయల కట్నం ఇచ్చారు, ఆరు నెలలు వారి దాంపత్య జీవితం సాఫీగా సాగింది.
అనంతరం భార్యభర్తలిద్దరూ మేడ్చల్‌ కు వెళ్లి మూడునెలల పాటు కూలినాలి చేసుకున్నారు.
అనంతరం స్వగ్రామానికి తిరిగొచ్చినప్పట్నుంచీ అత్త ఆడెబాయి, భర్త ప్రవీణ్‌ కలిసి సంగీతను వేధించారు, అదనపు కట్నం తేవాలని హింసించారు.
నెలరోజుల కింద వజీర్‌ గావ్‌లో గ్రామపెద్దల సమక్షంలో పంచాయితీ పెట్టినా సమస్య పరిష్కారం కాలేదు.
చివరకు భర్త, అత్త కలిసి సంగీత గొంతునులిమి హతమర్చారు.
