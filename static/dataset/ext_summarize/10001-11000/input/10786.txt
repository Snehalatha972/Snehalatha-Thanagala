తెలంగాణ రాష్ట్ర అభి వృద్ధిలో ఎన్నారైలు భాగస్వాములు కావాలని పరిశ్రమల శాఖ మంత్రి కేటీఆర్‌ సూచించారు.
సోమవారం ఆయన అమెరికాలోని కాలిఫోర్నియా రాష్ట్రంలో తెలంగాణ ఎన్నా రైలతో మంత్రి సమావేశమయ్యారు.
ఈ సందర్భంగా కేటీఆర్‌ మాట్లాడుతూ రాష్ట్ర ప్రభుత్వం చేపట్టిన అభివృద్ధి పథకాలు రాష్ట్రాన్ని అన్ని రంగాల్లో ముందుకు తీసుకుపోతున్నాయని చెప్పారు.
సంక్షేమం, అభివృద్ధి రంగాలకు సమాన ప్రాధాన్యత కల్పిస్తున్నామని చెప్పారు.
రాష్ట్ర ప్రభుత్వం చేపట్టిన మిషన్‌ భగీరథ, మిషన్‌ కాకతీయ వంటి కార్యక్రమాలతో జాతీయ స్థాయిలో తెలంగాణ రాష్ట్రానికి గుర్తింపు వచ్చిందన్నారు.
రాష్ట్ర ప్రభుత్వం చేపట్టిన అభివృద్ధి పథకాలన్నీ పూర్తవుతే బంగారు తెలంగాణ సాధ్యమవుతుందుని చెప్పారు.
రాష్ట్ర ప్రభుత్వం చేపడుతున్న అభివృద్ధి పథకాలతో ఏం చేయాలో పాలుపోని ప్రతిపక్షాలు అడ్డగోలు విమర్శలు చేస్తున్నాయని, ఆ పార్టీలకు ప్రజలే తగిన సమాధానం చెపుతారన్నారు.
కేంద్ర ప్రభుత్వం ప్రవేశపెట్టిన ఇండియా డెవలప్‌మెంట్‌ ఫండ్‌ ద్వారా ప్రవాసులు ఇచ్చే ప్రతిరూపాయి అభివృద్ధి కార్యక్రమాలకే ఖర్చు చేస్తామని తెలిపారు.
