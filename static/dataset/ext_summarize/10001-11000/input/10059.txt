వ్యవసాయానికి 12 గంటలు నిరంతరాయంగా కరెంటు సరఫరా చేయాలని డిమాండ్‌ చేస్తూ కామారెడ్డి జిల్లాలోని చిన్నమల్లారెడ్డి సబ్‌స్టేషన్‌ ఎదుట రహదారిపై నాలుగు గ్రామాల రైతులు ఆదివారం రాస్తారోకో చేశారు.
ఈ సందర్భంగా రైతులు మాట్లాడుతూ నిరంతరం కరెంటు సరఫరా చేస్తామన్న ప్రభుత్వం అవసరమైన సమయానికి 6 గంటల కరెంటు ఇవ్వటం లేదన్నారు.
దీనికి బదులు పంటలేయొద్దని ప్రకటిస్తే పెట్టుబడులైనా మిగిలేవని ఆవేదన వ్యక్తం చేశారు.
ఆరు గంటల కరెంటుతో నాట్లు సాగక ట్రాక్టర్‌ కిరాయి, కూలిడబ్బులు కూడా వచ్చే పరిస్థితి కూడా లేదన్నారు.
12 గంటలు ఇస్తుందేమోనన్న నమ్మకంతో అప్పులుచేసి పంటలేసినట్టు వాపోయారు.
వ్యవసాయానికి 24 గంటల కరెంట్‌ తమకొద్దని, పంట సాగుకు 12 గంటల కరెంటును సరఫరా చేయాలని డిమాండ్‌ చేశారు.
రాస్తారోకోలో రైతులు కిషన్‌, సత్యం, శేఖర్‌, నర్సింలు, రమేష్‌, శివాజీ, సంజీవ్‌, బస్వ రాజు, రవి , రాజు, తదితరులు పాల్గొన్నారు.
