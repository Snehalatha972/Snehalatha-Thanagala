హరిత తెలంగాణయే ప్రభుత్వ లక్ష్యమని ఉమ్మ‌డి రాష్ట్ర గవర్నర్‌ ఈఎస్‌ఎల్‌ నరసింహన్‌ అన్నారు.
విద్యార్థులకు చిన్నతనం నుంచే మొక్కల పెంపకం ఆవశ్యకతపై అవగాహన కల్పించాలని ఆయన సూచించారు.
హైదరాబాద్‌లోని రాజ్‌భవన్‌ పాఠశాలలో విద్యాశాఖ నిర్వహించిన గ్రీన్‌డే కార్యక్రమంలో ఆయన పాల్గొన్నారు.
కేంద్రమంత్రి దత్తాత్రేయ, డిప్యూటీ సీఎం, విద్యాశాఖ మంత్రి కడియం శ్రీహరి, ఎమ్మెల్యే చింతల రామచంద్రా రెడ్డి, జీహెచ్‌ఎంసీ కమిషనర్‌ జనార్దన్‌రెడ్డి సహా పలువురు ఈ కార్యక్రమంలో పాల్గొని పాఠశాల ఆవరణలో మొక్కలు నాటారు.
అనంతరం చిన్నారులు, అధ్యాపకులతో కాసేపు ముచ్చటించారు.
