మాతృభాషపై ప్రేమను పెంచాల్సిన బాధ్యత తల్లిదండ్రులదేనని ఉభయ తెలుగు రాష్ట్రాల ఉన్నత న్యాయస్థానం న్యాయమూర్తి జస్టిస్‌ ఏ.రామలింగేశ్వర్‌రావు అన్నారు.
శ్రీ త్యాగరాయ గానసభలోని కళాసుబ్బారావు కళావేదికపై ఆదివారం దివాకర్ల వేంకటావదని 105 జయంత్యుత్సవం జరిగింది.
ముఖ్య అతిథిగా జస్టిస్‌ రామలింగేశ్వర్‌రావు మాట్లాడుతూ పిల్లలను తల్లి దండ్రులే కార్పొరేట్‌ కళాశాలలకు అలవాటు చేస్తున్నారని తెలుగు భాషపై మమకారం పెంచేందుకు వారు శ్రద్ధ చూపాలన్నారు.
ఐపిఎస్‌ ఉన్నతాధికారి డా ఎం.కాంతరావు అధ్యక్షత వహించిన సభలో న్యాయవాది మంత్రి రామారావు సభలో పాల్గొన్నారు.
ఈ సందర్భంగా తెలుగు విశ్వవిద్యాలయం ఉపాధ్యక్షులు డా.ఎస్వీ సత్యనారాయణను ప్రముఖ రచయిత సుధామను దివాకర్ల పురస్కారంతో సత్కరించారు.
