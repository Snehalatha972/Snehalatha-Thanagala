మియాపూర్‌ భూ కుంభకోణం అంశంపై తెలంగాణ రాష్ట్ర ప్రభుత్వ ప్రధాన కార్యదర్శి ఎస్పీ సింగ్‌కు ఫిర్యాదు చేసేందుకు వచ్చిన నేతలు సచివాలయం వద్ద ఆందోళనకు దిగారు.
ఈ కుంభకోణంపై సీబీఐతో విచారణ జరిపించాలని డిమాండ్‌ చేశారు.
భూ రిజిస్ట్రేషన్లలో అక్రమాలను సీఎస్‌కు వివరించేందుకు వెళ్లగా ఆయన అందుబాటులో లేనందున ఓఎస్‌డీకి వినతిపత్రం ఇచ్చారు.
అనంతరం తెదేపా తెలంగాణ రాష్ట్ర అధ్యక్షుడు ఎల్‌.రమణ మాట్లాడుతూ ఈ భూ కుంభకోణం వెనుక ప్రధాన సూత్రధారులపై చర్యలు తీసుకోవాలని డిమాండ్‌ చేశారు.
ప్రభుత్వ భూముల విషయంలో అనేక అక్రమాలు జరుగుతున్నాయని ఆరోపించారు.
అందువల్ల వీటిపై సీబీఐతో విచారణ జరిపించి వాస్తవాలు బయట పెట్టాలన్నారు.
ఈ కార్యక్రమంలో తెదేపా నేతలు రేవంత్‌రెడ్డి, రావుల చంద్రశేఖర్‌రెడ్డి తదితరులు ఉన్నారు.
