రాష్ట్రంలోని వివిధ గురుకులాల్లోని పీజీటీ, టీజీటీ, పీడీ పోస్టుల మెయిన్స్‌ రాతపరీక్షల నిర్వహణకు 90 రోజులు సమయమివ్వాలని నిరుద్యోగ జేఏసీ డిమాండ్‌ చేసింది.
శుక్రవారం హైదరాబాద్‌లో టీఎస్‌పీఎస్సీ చైర్మెన్‌ ఘంటా చక్రపాణిని నిరుద్యోగ జేఏసీ చైర్మెన్‌ మానవతారారు కలిసి వినతిపత్రం సమర్పించారు.
పీజీటీ, టీజీటీ, పీడీ ప్రిలిమినరీ రాత పరీక్షల ఫలితాలు ప్రకటించకుండానే మెయిన్స్‌ రాతపరీక్షల షెడ్యూల్‌ను ప్రకటించడం సమంజసం కాదని మానవతారారు ఓ ప్రకటనలో తెలిపారు.
మెయిన్స్‌ రాతపరీక్షల తేదీల ప్రకటనను వ్యతిరేకిస్తూ ఓయూలో గోడ కుర్చీ వేసి వినూత్న పద్ధతిలో నిరసన వ్యక్తం చేశామని పేర్కొన్నారు.
