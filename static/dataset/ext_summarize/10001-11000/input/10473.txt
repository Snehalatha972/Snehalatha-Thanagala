ఏడాదిన్నర చిన్నారి పొలం వద్ద ఆడుకుంటూ ప్రమాదవశాత్తు బోరుబావిలో పడిన ఘటన తెలంగాణలోని వికారాబాద్‌ జిల్లా చెవేళ్ల మండలం చెన్వేల్లిలో జరిగింది.
బోరపల్లి గ్రామానికి చెందిన యాదయ్య, రేణుకలు బతుకు దెరువు కోసం చెన్వేల్లి గ్రామానికి వచ్చారు.
ఒక రైతు వద్ద పనిచేస్తూ పొలంలోనే ఉంటున్నారు.
పొలం పరిసరాల్లోనే పెద్దకుమార్తె అక్షితతో కలిసి చిన్నకుమార్తె వీణ అక్కడే ఆడుకుంటుంది.
ప్రమాద వశాత్తు రోడ్డుపక్కనే ఉన్న బోరుబావిలో చిన్నారి పడిపోయింది.
వెంటనే పెద్ద కూతరు తల్లిదండ్రులకు తెలియజేసింది.
సమాచారం అందుకున్న స్థానికులు, పోలీసులు సంఘటనా స్థలానికి చేరుకొని సహాయకార్యక్రమాలు చేపడుతున్నారు.
వీణను బావినుంచి బయటకు తీసేందుకు అధికారులు అర్థరాత్రి కూడా సహాయకార్యక్రమాలు అందిస్తున్నారు.
బోరుబావికి సమాంతరంగా మరో గొయ్యి తీస్తూ వీణ వద్దకు చేరుకునే ప్రయత్నం చేస్తున్నారు.
