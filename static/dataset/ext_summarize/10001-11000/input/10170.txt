అన్నమయ్య పదాల మాలిక శోభారాజని ఆయన కీర్తనలే గానం చేసేందుకు ఆమె పుట్టారనిపిస్తుందని తెలంగాణ ప్రభుత్వ సలహాదారు డా.కేవీ రమణ అన్నారు.
కిన్నెర ఆర్ట్స్‌ థియేటర్స్‌ ఆధ్వర్యంలో ఆదివారం రవీంద్రభారతిలో డా.శోభారాజుకు డా పి.వెంకటరామశాస్త్రి మాతృమూర్తి పీ సూర్యకాంతం స్మారక పురస్కార ప్రదానం జరిగింది.
ముఖ్య అతిథిగా డా.రమణ పాల్గొని పురస్కారాన్ని బహూకరించి మాట్లాడారు.
శోభారాజు గానం చేసిన అదిగో అల్లదిగో కీర్తన వైకుంఠవాసుడ్ని ప్రత్యక్షం చేస్తుందన్నారు.
ప్రముఖ నటి జమున మాట్లాడుతూ శోభారాజుకు తాను అభిమాణినని పేర్కొన్నారు.
సాహితీవేత్త డా.ఓలేటి పార్వతీశం పాల్గొన్న సభకు ఆర్‌ ప్రభాకర్‌రావు స్వాగతం పలికారు.
కార్యక్రమానికి తొలుత వెంకటరామశాస్త్రి శాస్త్రీయ సంగీత గోష్టి ఆకట్టుకుంది.
