వైద్య పరికరాలు స్థానికంగా లభిస్తే చికిత్స ఖర్చులు తగ్గుతాయని తెలంగాణ ఐటీ, పరిశ్రమల శాఖ మంత్రి కేటీఆర్‌ అన్నారు.
పటాన్‌చెరు మండలం సుల్తాన్‌పూర్‌లో వైద్య పరికరాల ఉత్పత్తి పార్క్‌ను నీటిపారుదల శాఖ మంత్రి హరీశ్‌రావుతో కలిసి ఆయన శంకుస్థాపన చేశారు.
అనంతరం కేటీఆర్‌ మాట్లాడుతూ దేశంలోనే అతిపెద్ద వైద్య పరికరాల తయారీ పార్క్‌ను ఏర్పాటు చేస్తున్నట్లు పేర్కొన్నారు.
తొలి దశలో 250 ఎకరాల్లో పార్క్‌ను అభివృద్ధి చేస్తున్నట్లు తెలిపారు.
ఇప్పటికే హైదరాబాద్‌ మెడికల్‌ హబ్‌గా గుర్తింపు తెచ్చుకుందని చెప్పారు.
దేశంలో మొత్తం వ్యాక్సిన్‌ ఉత్పత్తిలో 35 శాతం హైదరాబాద్‌లోనే జరుగుతున్నాయని తెలిపారు.
దేశంలోని అన్ని ఆస్పత్రులు 75 శాతంపైగా వైద్య పరికరాలను విదేశాల నుంచే దిగుమతి చేసుకుంటున్నాయని వైద్య పరికరాలు స్థానికంగా లభిస్తే చికిత్స ఖర్చులు తగ్గుతాయని వివరించారు.
ఈ పార్క్‌ ఏర్పాటుతో వైద్య పరికరాలు దిగుమతి చేసుకోవాల్సిన అవసరం పోవాలన్నారు.
