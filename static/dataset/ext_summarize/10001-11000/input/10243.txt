హైదరాబాద్‌ నగరాన్ని హెరిటేజ్‌ నగరంగా ప్రకటించాలని ఎఐఎంఐఎం అధినేత అసదుద్దీన్‌ ఒవైసీ కోరారు.
ఒవైసీ చేసిన సూచనకు బిజెపి, టిఆర్‌ఎస్‌లనుంచి మద్దతు లభించింది.
గుజరాత్‌లోని అహ్మదాబాద్‌ నగరాన్ని యునెస్కో హెరిటేజ్‌ నగరంగా ప్రకటించింది.
ఈ నేపథ్యంలో హైదరాబాద్‌ను కూడా అహ్మదాబాద్‌ మాదిరిగా హెరిటేజ్‌ నగరంగా యునెస్కో ప్రకటించేలా చర్యలు తీసుకోవాలని ఒవైసీ కోరారు.
ఇక్కడ జరిగిన ఒక కార్యక్రమంలో ఒవైసీ మాట్లాడుతూ ఈ అంశాన్ని ప్రస్తావించారు.
అదే సభలో ఉన్న కేంద్రమంత్రి బండారు దత్తాత్రేయ, తెలంగాణ మంత్రి కెటిఆర్‌ ఈ అంశానికి తమ మద్దతు తెలిపారు.
కేంద్ర ప్రభుత్వం దృష్టికి ఈ అంశాన్ని తీసుకువెళ్లి కృషి చేస్తామని వారన్నారు.
