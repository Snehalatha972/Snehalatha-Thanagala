ప్రొఫెసర్‌ జయశంకర్‌ భూపాలపల్లి జిల్లాలోని ములుగు వంద పడకల ప్రాంతీయ ఆస్పత్రిలో కార్పొరేట్‌ స్థాయి సదుపాయాలు కల్పించామని వైద్య, ఆరోగ్య శాఖ మంత్రి లక్ష్మారెడ్డి అన్నారు.
రూ.9 కోట్లతో నిర్మించిన ములుగు డివిజన్‌ కేంద్రంలోని సామాజిక వైద్యశాలను మంత్రులు లక్ష్మారెడ్డి, చందూలాల్‌, ఎంపీ సీతారాంనాయక్‌లు సోమవారం ప్రారంభించారు.
ఈ సందర్భంగా మంత్రి లక్ష్మారెడ్డి మాట్లాడుతూ ములుగు ప్రభుత్వాస్పత్రికి ఐసీయూ, డయాలిసిస్‌ సెంటర్‌ను మంజూరు చేస్తున్నట్టు ప్రకటించారు.
ఏటూరు నాగారంలోని 50 పడకల ఆస్పత్రిని 100 పడకలకు అప్‌గ్రేడ్‌ చేస్తూ ప్రతిపాదనలను సీఎం కేసీఆర్‌కు పంపామన్నారు.
