రాష్ట్రంలో వివిధ గురుకులాల్లోని పోస్ట్‌ గ్రాడ్యుయేట్‌ టీచర్స్‌ ( పీజీటీ ) , ట్రెయిన్డ్‌ గ్రాడ్యుయేట్‌ టీచర్స్‌ ( టీజీటీ ) , ఫిజికల్‌ డైరెక్టర్స్‌ ( పీడీ ) పోస్టులకు మెయిన్‌ రాతపరీక్షలకు 36,095 మంది అభ్యర్థులు ఎంపికయ్యారు.
గురుకులాల ప్రిలిమినరీ రాతపరీక్షల ఫలితాలను తెలంగాణ రాష్ట్ర పబ్లిక్‌ సర్వీస్‌ కమిషన్‌ ( టీఎస్‌పీఎస్సీ ) కార్యదర్శి ఏ వాణీప్రసాద్‌ విడుదల చేశారు.
ప్రిలిమినరీ రాతపరీక్షలకు హాజరైన వారిలో 1:15 నిష్పత్తి చొప్పున మెయిన్‌ రాతపరీక్షలకు అభ్యర్థులను ఎంపిక చేశామని ఓ ప్రకటనలో తెలిపారు.
6 పీడీ పోస్టులకు 45 మంది, 513 పీజీటీ పోస్టులకు 6,645 మంది, 2,340 టీజీటీ పోస్టులకు 29,405 మంది చొప్పున మొత్తం 2,8 59 పోస్టులకు 36,095 మంది అభ్యర్థులను ఎంపిక చేశామని పేర్కొన్నారు.
దివ్యాంగులు, ఎక్స్‌ సర్వీస్‌మెన్‌, బీసీ మహిళ, ఏజెన్సీ ప్రాంతంలో గిరిజన మహిళ, దివ్యాంగులు అర్హులైన అభ్యర్థులు లేనందున 7,330 మందిని ఎంపిక చేయలేదని తెలిపారు.
వచ్చేనెల 18వ తేదీ నుంచి మెయిన్‌ రాతపరీక్షలు ప్రారంభమవుతున్న విషయం తెలిసిందే.
వచ్చేనెల 18న పీడీ, వచ్చేనెల 18, 19 తేదీల్లో పీజీటీ, వచ్చేనెల 20, 21, 22 తేదీల్లో టీజీటీ మెయిన్‌ రాతపరీక్షలను నిర్వహిస్తున్నట్టు ఇప్పటికే టీఎస్‌పీఎస్సీ ప్రకటించింది.
