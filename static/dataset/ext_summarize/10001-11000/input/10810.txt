విభిన్న శాస్త్రీయ నృత్య ప్రక్రియలలో ప్రతిభావంతులైన కళాకారుల నాట్య ప్రదర్శనతో తెలుగు విశ్వవిద్యాలయంలోని ఎన్టీఆర్‌ కళామందిరం శుక్రవారం పులకించింది.
సంఘం సౌజన్యంతో నాట్య కళాక్షేత్ర నృత్యోత్సవ్‌ పేరిట కూచిపూడి, భరత్‌నాట్యం, కథక్‌ నృత్య ప్రదర్శనలను నిర్వహించారు.
ప్రముఖ నాట్యాచారిణి బాలాత్రిపుర సుందరి శిషురాండ్రు కూచిపూడి నృత్యాంశాలను కన్నుల విందుగా నర్తించగా బెంగళూరుకి చెందిన సంజరు భార్గవ్‌ భరతనాట్యంలో అభివ్యక్తీకరణతో జతిస్వరాలను వర్ణంను మనోహరంగా నర్తించారు.
కథక్‌ నృత్యశైలిలో పండిత్‌ అంజిబాబు వివిధ నృత్ర అంశాలను జతులతో అభినయపూర్వకంగా నర్తించి ప్రేక్షకుల ప్రశంసలు పొందారు.
ఈ సందర్భంగా జరిగిన సభా కార్యక్రమంలో ప్రముఖ సంగీత దర్శకులు కె.ఎం రాధాకృష్ణ పాల్గొని అంజిబాబును సత్కరించి నృత్యప్రభ పురస్కారాన్ని బహూకరించారు.
శశివధన స్వాగతం పలుకుతూ ప్రభావతి గోపాలశాస్త్రి పేరిట నృత్యోత్సవాలను నిర్వహిస్తున్నామని తెలిపారు.
ఒగ్గు ప్రవీణ్‌, శ్రీనాయ్య బక్కిలు కార్యక్రమాన్ని నిర్వహించారు.
