హైదరాబాద్‌ నగరంలోని మియాపూర్‌ భూకుంభకోణంలో నిందితులకు బెయిల్‌ మంజూరు చేయాలన్న కేసులో తీర్పును బుధవారం వెలువరిస్తామని హైకోర్టు న్యాయమూర్తి ఉప్మాక దుర్గాప్రసాదరావు ప్రకటించారు.
నిందితులు సువిశాల పవర్‌ జనరేషన్‌ లిమిటెడ్‌ డైరెక్టర్‌ పీవీఎస్‌ శర్మ, ట్రినిటీ యిన్‌ఫ్రా వెంచర్స్‌ లిమిటెడ్‌ డైరెక్టర్‌ పార్థసారథిలు తమకు బెయిల్‌ యివ్వాలన్న కేసుల్లో మంగళవారం వాదనలు ముగిశాయి.
వీరికి కూకట్‌పల్లి కోర్టు బెయిల్‌ తిరస్కరించింది.
దాంతో హైకోర్టును ఆశ్రయించారు.
బెయిల్‌ మంజూరు చేస్తే కోట్ల   రూపాయల విలువైన భూముల కుంభకోణం విచారణపై ప్రభావం ఉంటుందని ప్రభుత్వం వాదించింది.
