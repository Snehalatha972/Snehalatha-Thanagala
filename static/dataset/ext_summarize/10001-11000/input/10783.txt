విదేశాలలో ఉన్నత విద్యనభ్యసించే అభ్యర్థుల కోసం నిర్దేశించిన అంబేద్కర్‌ ఓవర్సీస్‌ విద్యా నిధి పథకానికి 15 మంది విద్యార్థులు ఎంపికయ్యారు.
దీనికి సంబంధించి సోమవారం సంక్షేమ భవన్‌లో ఎస్సీ అభివృద్ధి శాఖ ప్రత్యేక ప్రభుత్వ కార్యదర్శి అజరు మిశ్రా, ఎస్సీ సంక్షేమ శాఖ సంచాలకులు పి కరుణాకర్‌ ఇంటర్వ్యూలు నిర్వహించారు.
28 మంది అభ్యర్థులు హాజరు కాగా 15 మందిని ఎంపిక చేశారు.
ఎంపికైన అభ్యర్థులకు అమెరికా, ఇంగ్లాండ్‌, కెనడా, సింగపూర్‌, తదితర దేశాల్లో ఉన్నత చదువులు చదివేందుకుగాను రాష్ట్ర ప్రభుత్వం రూ.20 లక్షల ఆర్థిక సహాయం అందజేస్తుంది.
