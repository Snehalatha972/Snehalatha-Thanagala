రాష్ట్రవ్యాప్తంగా సంచలనం సృష్టిస్తున్న డ్రగ్స్‌ మాఫీయా వార్తలతో వివిధ పాఠశాల, కళాశాలలో చదువుతున్న విద్యార్థుల తల్లిదండ్రుల్లో ఆందోళన, భయానక వాతావరణ జంటనగరాల్లో నెలకొంది.
ఈ నేపథ్యంలో పిల్లలను జాగురూకతం చేయడంతో పాటు పెద్దలను అప్రమత్తం చేసే విధంగా స్లేట్‌ ది స్కూల్‌ ఆదివారం ట్యాంక్‌బండ్‌పై తమ పాఠశాలలకు చెందిన విద్యార్థిని, విద్యార్థులతో ప్లేకార్డ్‌ ప్రదర్శన భారీ ఎత్తున నిర్వహించారు.
స్మార్ట్‌ఫోన్‌, ఫోర్న్‌ ఫిల్మ్‌, ధూమపానం, మద్యం, డ్రగ్స్‌ లాంటివి ఈనాటి యువతను ఆకర్షిస్తుందని, భవిష్యత్తు సమాజం ఏమైపోతోందన్న ఆందోళన కలుగుతుందని స్లేట్‌ స్కూల్‌ డైరెక్టర్‌ వాసిరెడ్డి నవీన్‌ తెలిపారు.
పిల్లలతో ఈ విధమైన ప్రచార కార్యక్రమం నిర్వహించడం వల్ల వారిలో అవగాహన కలగడంతోపాటు, పిల్లల పట్ల పెద్దల బాధ్యతను గుర్తు చేసేవిధంగా దోహదపడుతుందన్నారు.
ఇది నిరంతర ప్రక్రియని, ఈ రోజుతోనే కాకుండా తరుచుగా ఇటువంటి కార్యక్రమాలను నిర్వహించి సమాజానికి ఉత్తమ పౌరులను అందించే విధంగా తమవంతు బాధ్యత నిర్వహిస్తామన్నారు.
పాఠశాల నిర్వహకులు కళలు, క్రీడల్లో పిల్లలను ప్రోత్సహిస్తూ, మానవీయ విలువలను కుటుంబ సంబంధాలను పెంపొందించే విధంగా కార్యక్రమాలు చేపట్టడం ద్వారా పిల్లలు వక్రమార్గం పట్టరని ఆయన పేర్కొనారు.
