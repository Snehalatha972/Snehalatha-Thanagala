సామల సదాశివ ఉర్దూ, ఫార్సీ భాషలలో అపారమైన పట్టు ఉన్నారని హిందూస్తాని సంగీతంలో మెళుకువలు తెలిసిన వారని దక్షిణ ఉత్తర భారత దేశాల సంస్కృతిని అవగాహన చేసుకున్నావారని పరిపూర్ణ సంస్కృతి మూర్తి అని ప్రముఖ సాహితీవేత్త అమ్మంగి వేణుగోపాల్‌ నివాళులు అర్పించారు.
తెలంగాణ భాషా సంస్కృతిక శాఖ సౌజన్యంతో పరంపర ఆధ్వర్యంలో సామల సదాశివ 84వ జయంతి సభ రవింద్రభారతిలోని సమావేశ మందిరంలో గురువారం జరిగింది.
ముఖ్య అతిధిగా వేణుగోపాల్‌ మాట్లాడుతూ 50ఏళ్ల క్రితమే సదాశివ ఆంధ్రప్రదేశ్‌ రాష్ట్ర దినోత్సవాన్ని విశాద దినంగా భావించిన పరమ తెలంగాణ అభిమాని అని వివరించారు.
ఆయన విస్పృత కృషితో ఉర్దూ, ఫార్సీ సాహిత్యాన్ని తెలుగులోని అనువాదించారని విశ్వనాథ నారాయణను ఉర్దూ పత్రికలో పరిచడయం చేసి ఆయన ఖ్యాతిని ఆ భాషా వాదులకు పరిచయం చేశారని తెలిపారు.
అధ్యక్షత వహించిన ప్రముఖ కవి డా.శంకరం మాట్లాడుతూ తెలంగాణ సాహిత్యానికి ఒక గౌరవం గుర్తింపు తెచ్చిన సదాశివ తెలంగాణ సాహితీ వైతాళికుడు అని నివాళులు అర్పించారు.
ఆయన హిందూస్తాని సంగీతం రసదృష్టిని తెలుపుతుందన్నారు.
ఆయన రచనలు పున:ముద్రించాల్సిన అవసరం ఉందన్నారు.
వేదికపై వారాల ఆనంద్‌, సామల కుమారుడు చంద్రశేఖర్‌, సాంస్కృతిక శాఖ గణాంకాల అధికారి వసుంధర పాల్గొన్నారు.
సతీశ్‌ స్వాగతం పలికారు.
