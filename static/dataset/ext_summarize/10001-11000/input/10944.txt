రవాణా శాఖలో యూజర్‌ చార్జీలు పెంచుతూ ప్రభుత్వం నిర్ణయం తీసుకుంది.
ఈ యూజర్‌ చార్జీలను దాదాపు 200 శాతం పెంచింది.
ఈ భారం మొత్తం వాహన చోదకులపై పడనుంది.
లైసెన్స్‌ నుంచి వాహన ఫిటినెస్‌ దృవీకరణ పత్రం వరకూ భారం మోపింది.
గత చార్జీల, పెరిగిన చార్జీలు ఈ విధంగా ఉన్నాయి.
లెర్నింగ్‌ లైసెన్స్‌కు యూజర్‌ ఛార్జీ గతంలో రూ.30 ఉండగా దీన్ని  రూ.100కు పెంచింది.
ట్రాన్స్‌పోర్టు డ్రైవింగ్‌ లైసె న్స్‌ లైట్‌ మోటార్‌ వెహికల్‌కు రూ.50 నుంచి రూ.200లకు, నాన్‌ ట్రాన్స్‌పోర్టు డ్రైవింగ్‌ లైసెన్స్‌కు రూ.100 నుంచి రూ.300కు పెంచింది.
నాన్‌ ట్రాన్స్‌పోర్టు టూ వీలర్‌ ఆర్‌సీ రిజిస్ట్రేషన్ల ఛార్జీ రూ.100 నుంచి రూ.200లకు, ఇతర వాహనాల ఆర్‌సీ రిజిస్ట్రేషన్‌ ఛార్జి రూ.200 నుంచి రూ.400కు పెంచింది.
ఆటో రిక్షాల ఆర్‌సీ ఛార్జీలు రూ.100 నుంచి రూ.150కి పెంచగా, ఇతర వాహనాలకు ఆర్‌సీ ఛార్జీలు రూ.200 నుంచి రూ.400కు, ఆటో రిక్షా ఫిట్‌నెస్‌ సర్టిఫికెట్‌ ఛార్జీలను రూ.30 నుంచి రూ.100కు, ఇతర వాహనాల ఫిట్‌నెస్‌ ఛార్జీలను రూ.60 నుంచి రూ.200లకు పెంచుతూ ప్రభుత్వం నిర్ణయం తీసుకుంది.
