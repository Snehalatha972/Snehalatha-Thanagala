 ఎన్టీఆర్‌ గుండెపోటుకు కారణమైన వారిని చూస్తుంటే తట్టుకోలేకపోతున్నానని, ఆయనకు చేసిన ద్రోహాన్ని ప్రజలు ఎప్పుడు గుర్తిస్తారో ఆని ఎదురుచూస్తున్నానని లక్ష్మీపార్వతి అన్నారు.
ఆయన్ని తలచుకుంటూ దహించుకుపోతున్నానని కన్నీరుపెట్టారు.
మాజీ ముఖ్యమంత్రి నందమూరి తారకరామారావు ( ఎన్టీఆర్‌ ) 22వ వర్ధంతి సందర్భంగా స్థానిక ఎన్టీఆర్‌ ఘాట్‌వద్ద గురువారం ఆమె నివాళులర్పించారు.
ఈ సందర్భంగా ఆమె మీడియాతో మాట్లాడుతూ ఆయన్ని మోసం చేసిన వారు హాయిగా తిరుగుతుంటే బాధేస్తోందన్నారు.
తెలుగు మహాసభల్లో ఎన్టీఆర్‌ను స్మరించుకోకపోవడం బాధాకరమని, అటువంటి సభలకు బాలకృష్ణ ఎందుకెళ్లారో సమాధానం చెప్పాలని ఆమె డిమాండ్‌ చేశారు.
