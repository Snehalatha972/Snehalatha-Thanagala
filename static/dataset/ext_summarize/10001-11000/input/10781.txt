నాగార్జున సాగర్‌ ఎడమ కాలువ జోన్‌-3కి డిసెంబర్‌ మాసంలో కేటాయించిన 4 టిఎంసీల నీటి నుంచి వెంటనే విడుదల చేయాలని కృష్ణానదీ యాజమన్య బోర్డు  ( కెఆర్‌ఎంబి ) ఈ నెల 4వ తేదీన ఉత్తర్వులు ఇచ్చిన సంగతి తెలిసిందే ఈ నేపధ్యంలో పాలేరు నుండి తెలంగాణ ప్రభుత్వం నీటిని విడుదల చేయగా అవి శుక్రవారం 12 నాటికి ఏపికి వచ్చాయి.
కాగా రెండు రోజుల క్రితం నాగార్జున సాగర్‌ ఎడమ ప్రధాన కాలువ 114కి.
మీ వద్ద నల్గండ జిల్లా మునగాల వద్ద మిషన్‌ భగీరథ పైప్‌ లైన్‌ వద్ద కాలువకు బుంగ ఏర్పడిన నేపధ్యంలో తెలంగాణ ప్రభుత్వం నాగార్జున సాగర్‌ హెడ్‌ రెగ్యూలేటర్‌ మూసివేసి పాలేరు రిజర్వాయర్‌ దిగువ భాగానికి కూడా సాగునీటి సరఫరాను ఆపివేసింది.
తదుపరి ఆ పనులు పూర్తి కాగా గురువారం నాడు ఖమ్మం టేకులపల్లి సూపరింటెండెంట్‌ ఇంజనీర్‌ సాయిబాబును ఏపీ జలవనరుల శాఖ నీటి సంఘం ప్రతినిధులు నాదెళ్ల చెన్నకేశవరావు ( కేశవ్‌ ) , ప్రాజెక్ట్‌ కమిటీ చైర్మన్‌ యనమద్ది పుల్లయ్య చౌదరీ, ఎస్‌ఈ వెంకట రమణ కలసి మూడో జోన్‌లో కృష్ణాజిల్లాలో గత 50 రోజుల నుండి సాగర్‌ నీరు రాక, రైతులు తీవ్ర ఇబ్బందులను ఎదుర్కొంటున్నారని వారి దఅష్టికి తెచ్చారు.
అనంతరం మంత్రి దేవినేని ఉమామహేశ్వరరావుతో ఫోన్‌లో మాట్లాడిచించారు.
కాగా ఆంధ్రా ప్రాంతానికి వారబందీ పద్దతిలో ఈ నెల 22వ తేదీ నుండి సాగర్‌ జలాలు ఇచ్చేందుకు ఏపీ జలవనరుల మంత్రి దేవినేని ఉమామహేశ్వరరావు ఆదేశాల మేరకు అంగీకారం తెలిపారని నీటి సంఘాల ప్రతినిధులు తెలిపారు.
