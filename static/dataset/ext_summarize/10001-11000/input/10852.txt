భారత పురాణేతిహాసాల్లో స్త్రీలకు ప్రాధాన్యత ఉందని తెలంగాణ ప్రభుత్వ సలహాదారు డా.కెవి రమణ పేర్కొన్నారు.
కిన్నెర ఆర్ట్స్‌ థియేటర్స్‌ ఆధ్వర్యంలో శ్రీత్యాగరాయ గానసభలోని కళాసుబ్బారావు కళావేదికపై మంగళవారం టి.వి సుందరవల్లి శ్రీదేవి రచించిన ఇతిహాసంలో ఇంతి గ్రంథావిష్కరణ సభ జరిగింది.
గ్రంథాన్ని ఆవిష్కరించి డా.రమణ మాట్లాడారు.
కుమార్తెగా, భార్యగా, తల్లిగా స్త్రీలు మహాభారతంలో నిర్వర్తించిన తమ విధులను గురించి రచయిత్రి సుందరవల్లి అతి సుందరంగా విశ్లేషించారని అభినందించారు.
అధ్యక్షత వహించిన ప్రముఖ సాహితీవేత్త డా.వోలేటి పార్వతీశం మాట్లాడుతూ ఇతిహాసల్లోని రామాయణంలో సీత పాత్ర, మహాభారతంలోని కుంతి గాంధరిలను వ్యక్తిత్వలను అద్భుతంగా ఆవిష్కరించారన్నారు.
రచియిత్రి డా.ముక్తేవి భారతి, సాహితీవేత్త డా.టి.గౌరీశంకర్‌ పాల్గొన్న సభకు రఘురాం స్వాగతం పలికారు.
కార్యక్రమానికి తొలుత శ్రీదేవి రచించి స్వరపరిచిన కీర్తనలను ఆమెతోపాటు అరుణ, ఉష మధురంగా గానం చేశారు.
