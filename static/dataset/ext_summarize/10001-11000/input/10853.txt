అతిపెద్ద గొలుసుకట్టు ఫిట్‌నెస్‌ కేంద్రాలను కలిగివున్న తల్‌వాల్కర్స్‌ జిమ్‌ రెండు రోజులపాటు నిర్వహించిన 'తల్వాల్కర్స్‌ ప్రీమియర్‌ క్రికెట్‌ లీగ్‌ - 2017' ముగిసింది.
గుండ్ల పోచంపల్లిలోని సరస్వతీ గ్రౌండ్స్‌లో ఉత్కంఠభరితంగా జరిగిన ఈ ఆటలో తల్వాల్కర్స్‌ బంజారాహిల్స్‌ జట్టు, తల్వాల్కర్స్‌ హిమయత్‌నగర్‌ జట్లకు మధ్య ఫైనల్‌ మ్యాచ్‌ జరిగిందని ఆ సంస్థ ఒక ప్రకటనలో తెలిపింది.
చివరి బాల్‌కు 5 పరుగులు అవసరమైన పరిస్థితిలో తల్వాల్కర్స్‌ బంజారాహిల్స్‌కు చెందిన బ్యాట్స్‌మన్‌ సిక్సర్‌ను సాధించడంతో ఆ జట్టు విజయం సాధించిందని తెలిపింది.
మొదట బ్యాటింగ్‌ చేసిన హిమయత్‌నగర్‌ తల్వాల్కర్స్‌ జట్టు నిర్ణీత 16 ఓవర్లలో 2 వికెట్ల నష్టానికి 118 పరుగుల గౌరవప్రధమైన స్కోర్‌ సాధించగా, ప్రారంభంలోనే కీలక బాట్స్‌మెన్‌ పెవిలియన్‌ బాటపట్టడంతో సాధించాల్సిన స్కోర్‌ పెరిగిపోతుండడంతో మిగిలిన బాట్స్‌మెన్‌ నిర్ణీత 16 ఓవర్లలో 5 వికెట్లు కోల్పోయి 120 పరుగులు సాధించి కప్పును గెలవడం జరిగిందని తెలిపింది.
టోర్నమెంట్‌ మొత్తం అద్బుత ఆల్‌రౌండ్‌ ప్రదర్శనకుగాను హిమయత్‌నగర్‌ తల్వాల్కర్స్‌కు చెందిన రజనీష్‌ను 'మ్యాన్‌ ఆఫ్‌ ది సిరీస్‌'గా ప్రకటించడం జరిగిందని పేర్కొంది.
