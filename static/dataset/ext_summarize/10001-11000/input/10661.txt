చిన్న తరహా పరిశ్రమల యాజమాన్యాలకు ప్రభుత్వం అండగా నిలబడిందని, ఎన్నికల ముందు ఒకలా, ఎన్నికల తర్వాత ఒకలా వ్యవహరించలేదని మంత్రి కేటీఆర్‌ అన్నారు.
బాలానగర్‌ మినర్వా గార్డెన్స్‌లో జరుగుతున్న మైక్రోస్మాల్‌ ఇండస్ట్రీస్‌ అసోసియేషన్‌ సమావేశానికి హాజరైన ఆయన మాట్లాడుతూ అన్ని రంగాల్లో టీఆర్‌ఎస్‌ ముందుకు దూసుకుపోతోందని, సంక్షేమంలో స్వర్ణ యుగం చూపించామని అన్నారు.
దేశంలోనే ఎక్కడా లేనివిధంగా సంక్షేమ పథకాలు అందిస్తున్నామని, కాలుష్య కారక పరిశ్రమలను నగర శివార్లకు తరలిస్తామన్నారు.
ఓఆర్‌ఆర్‌ అవతల పరిశ్రమలకోసం 300 ఎకరాలు కేటాయిస్తామని, ఇండస్ట్రియల్‌కు త్వరలోనే హెల్త్‌ క్లినిక్‌ను, sరూ.100 కోట్లతో ఫండ్స్‌ను ఏర్పాటు చేస్తామని పేర్కొన్నారు.
ఇప్పటి వరకూ పరిశ్రమలకు కోతలు లేని విద్యుత్‌ను అందించామని తెలిపారు.
