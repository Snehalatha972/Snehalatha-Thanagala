ఉపాధి హామీ పనికెళ్లి వస్తున్న కూలీ తేనెటీగల దాడిలో తీవ్ర గాయాలై మృతిచెందాడు.
ఈ ఘటన రాజన్నసిరిసిల్ల జిల్లా కోనరావుపేట మండలం ఎగ్లాస్‌పూర్‌లో శుక్రవారం జరిగింది.
ఎస్‌ఐ నూనవత్‌ రమేష్‌ తెలిపిన వివరాల ప్రకారం మాడిండ్ల పర్శయ్య ( 60 ) ఉపాధి హామీ పనికి పోయాడు.
మధ్యాహ్నం తిరిగొస్తున్న క్రమంలో తునికాకు సేకరించేందుకు చెట్టు ఎక్కాడు.
కొమ్మలు తేనె తుట్టెకు తగిలి తేనెటీగలు పర్శయ్యపై దాడి చేశాయి.
తీవ్ర గాయాలు కావడంతో పసరిస్థితి విషమించి అక్కడే మృతిచెందాడు.
అటుగా వెళ్తున్న అంబసాని అంజయ్య గమనించి గ్రామస్తులకు సమాచారం అందించాడు.
ఘటనా స్థలాన్ని పరిశీలించిన ఎస్‌ఐ నూనవత్‌ రమేష్‌ కేసు దర్యాప్తు చేస్తున్నారు.
మృతునికి భార్య ఎల్లవ్వ, ఇద్దరు కొడుకులు, కుతుర్లు ఉన్నారు.
