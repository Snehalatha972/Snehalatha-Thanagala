రిజర్వేషన్ల చట్టబద్ధత కోసం విద్యార్థి సంఘాలు ఏకమై కేంద్రంపై పోరాటం చేయాలని ఎస్సీ కార్పొరేషన్‌ చైర్మెన్‌ డాక్టర్‌ పిడమర్తి రవి అన్నారు.
శుక్రవారం ఓయూ ఆర్ట్స్‌ కళాశాలలోని న్యూసెమినార్‌ హాల్‌లో బీఎస్‌ఎఫ్‌, దళిత్‌ వారియర్స్‌ సంయుక్త ఆధ్వర్యంలో బీఎస్‌ఎఫ్‌ అధ్యక్షులు గాదె వెంకట్‌ అధ్యక్షతన ఎస్సీ, ఎస్టీ, బీసీ మైనార్టీలకు రిజర్వేషన్లు పెంచాలనే అంశంపై రౌండ్‌టేబుల్‌ సమావేశం శుక్రవారం నిర్వహించారు.
ఈ సందర్భంగా పలువురు విద్యార్థి నేతలు మాట్లాడుతూ రాజ్యాంగ పరమైన హక్కుల కోసం పోరాటం చేయాలన్నారు.
ఈ కార్యక్రమంలో విద్యార్థి నేతలు వీరబాబు, డాక్టర్‌ దూదిమెట్ల బాలరాజ్‌ యాదవ్‌, శ్రీహరినాయక్‌, నెహ్రూ, అంజిబాబు, కె.మధు, ఎల్లన్న, అరుణాల్‌, జగన్‌, రవి పాల్గొన్నారు.
