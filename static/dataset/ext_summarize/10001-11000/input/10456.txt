తెలంగాణలో మావోయిస్టులు అడుగు పెట్టలేరని, ఎలాంటి విపత్కర పరిస్థితు లనైనా ఎదుర్కొనేందుకు పోలీసులు సిద్దంగా ఉన్నారని, భద్రతలో రాజీపడేది లేదని డీజీపీ అనురాగ్‌శర్మ చెప్పారు.
శుక్రవారం జయశంకర్‌ భూపాలపల్లి జిల్లాలో డీజీపీ విస్తృతంగా పర్యటించారు.
గోవిందరావుపేట మండలంలోని చల్వాయి గ్రామంలో తెలంగాణ ప్రత్యేక పోలీస్‌ పటాలం ( టీఎస్‌ఎస్‌పీ ) స్థలం కోసం బెటాలియన్‌ నార్త్‌ జోన్‌ ఐజీ అభిలాష్‌, నార్త్‌జోన్‌ రేంజి ఐజీ నాగిరెడ్డి, జాయింట్‌ కలెక్టర్‌ అమరుకు మార్‌తో కలిసి స్థలాన్ని పరిశీలించారు.
అనంతరం ఆర్మ్‌డ్‌ పోలీస్‌ కార్యాలయానికి చేరుకున్నారు.
జిల్లా పోలీస్‌ కార్యాలయంలో ఏర్పాటు చేసిన సమీక్ష సమావేశంలో డీజీపీ పాల్గొన్నారు.
అంతకుముందు జిల్లాలో పోలీస్‌ శాఖ ప్రతిష్టాత్మకంగా నిర్వహిస్తున్న డ్రోన్‌ మొబైల్‌ కంట్రోల్‌ రూంను ప్రారంభించారు.
అనంతరం డీజీపీ మాట్లా డుతూ తెలంగాణలో భూపాలపల్లి జిల్లా కీలకమైందని, రెండు రాష్ట్రాల సరిహద్దుతో ఉన్నప్పటికీ పోలీసులు సమర్థవంతంగా మావోయిస్టుల కార్యకలాపాలకు అడ్డుకట్ట వేస్తున్నారన్నారు.
త్వరలోనే జిల్లాకు రెండు సీఆర్‌పీఎఫ్‌ పోలీస్‌ బలగాలు మంజూరు చేయనున్నట్టు తెలిపారు.
