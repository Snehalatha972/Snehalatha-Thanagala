వైద్యశాఖలో త్వరలో 400 పోస్టులకు నోటిఫికేషన్ విడుదల కానుందని తెలంగాణ మంత్రి లక్ష్మారెడ్డి తెలిపారు.
మంగళవారం ఆయన కరీంనగర్‌లో మీడియాతో మాట్లాడుతూ కోఠి మెటర్నటీ ఆసుపత్రిపై కాంగ్రెస్ రాజకీయం చేస్తోందని, కాంగ్రెస్‌ హయాంలో కార్పొరేట్ ఆసుపత్రులకు కొమ్ముకాయడం వల్లే ఇవాళ ప్రభుత్వాసుపత్రులు ఈ దుస్థితికి వచ్చాయన్నారు.
ముఖ్యమంత్రి కేసీఆర్ వైద్యరంగంపై ప్రత్యేక దృష్టిపెట్టారని, గతంతో పోలిస్తే ప్రభుత్వాసుపత్రుల్లో సౌకర్యాలు మెరుగయ్యాయన్నారు.
ఆసుపత్రుల్లో సిబ్బంది కొరత ఉందని మంత్రి పేర్కొన్నారు.
