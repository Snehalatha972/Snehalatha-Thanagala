తెలంగాణ రాష్ట్రంలో శ‌నివారం సాయంత్రం ప‌లుచోట్ల వ‌ర్షాలు కురిశాయి.
జగిత్యాల జిల్లా మల్లాపూర్ మండలంలో ఈదురుగాలులతో కూడిన వర్షం పడింది.
వర్షం కారణంగా కొనుగోలు కేంద్రాల్లో ధాన్యం తడిసింది.
విద్యుత్ స్తంబాలు విరిగిపడి విద్యుత్ సరఫరా నిలిచిపోయింది.
అదేవిధంగా నిర్మల్ జిల్లా సారంగాపూర్ మండలంలో వర్షంపడింది.
పలు ధాన్యం కొనుగోలు కేంద్రాల్లోని ధాన్యం తడిసింది.
నిజామాబాద్ జిల్లాలోని బాల్కొండ, మెండోర, ముప్కల్ మండలాల్లో వర్షం కురిసింది.
ఇక్కడ ఈదురు గాలులతో కూడిన వర్షం పడటంతో సజ్జ, నువ్వులు, వరి పంటలకు నష్టం వాటిల్లింది.
