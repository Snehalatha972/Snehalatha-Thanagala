రాష్ట్రంలో జరుగుతున్న భూ కుంభకోణాలపై సీబీఐతో దర్యాప్తు జరిపించాలని తెదేపా డిమాండ్‌ చేసింది.
మియాపూర్‌ భూ కుంభకోణాన్ని నిరసిస్తూ ఆ పార్టీ నేతలు, కార్యకర్తలు రంగారెడ్డి జిల్లా కలెక్టరేట్‌ ఎదుట ధర్నాకు దిగారు.
మణికొండలో ఉన్న కాందీశీకుల భూమి విషయంలోనూ అవకతవకలు జరిగాయని ఆ పార్టీ కార్యనిర్వాహక అధికారి రేవంత్‌రెడ్డి ఆరోపించారు.
కాందీశీకుల భూమిని కాపాడాల్సిన బాధ్యత కేంద్ర హోంశాఖకు ఉందన్నారు.
సీఎం కేసీఆర్‌ తన వ్యవసాయ క్షేత్రంలో ఎవరిని కలుస్తున్నారో చెప్పాలని డిమాండ్‌ చేశారు.
సీఎం, ఆయన కుటుంబ సభ్యులపైనే ఆరోపణలు వస్తున్నాయని, దీనిపై ముఖ్యమంత్రి కేసీఆర్‌ సమాధానం చెప్పాలన్నారు.
తెరాస మూడేళ్ల పాలనలో పెద్దఎత్తున భూ ఆక్రమణలు జరిగాయని తెదేపా తెలంగాణ రాష్ట్ర అధ్యక్షుడు ఎల్‌.రమణ విమర్శించారు.
ఈ కేసులను సీబీఐకి అప్పగించి సీఎం తన నిజాయితీని ని  రూపించుకోవాలన్నారు.
లాఠీలు, తూటాలతో ఉద్యమాన్ని ఆపలేరని, త్వరలోనే న్యాయం కోసం కేంద్ర ప్రభుత్వాన్ని, సీబీఐ డైరెక్టర్‌ను కలుస్తామని ఆయన తెలిపారు.
