రాష్ట్రంలో డిటెన్షన్‌ విధానాన్ని అమలు చేస్తామనే ఆలోచనను ప్రభుత్వం విరమించుకోవాలని ఎస్‌టీయూటీఎస్‌ రాష్ట్ర కమిటీ డిమాండ్‌ చేసింది.
ఈమేరకు ఆ సంఘం రాష్ట్ర అధ్యక్ష, కార్యదర్శులు బి.భుజంగరావు, జి.సదానందంగౌడ్‌ శుక్రవారం ఒక ప్రకటన విడుదల చేశారు.
పాఠశాలల్లో విద్యార్థుల అభ్యసన స్థాయికి అనుగుణంగా పాఠ్య ప్రణాళికలు రూపొందించి, సరళీకృత బోధనా విధానంతో దాన్ని అమలు పరిస్తే విద్యాప్రమాణాలు పడిపోవని తెలిపారు.
విద్యార్థుల అభ్యసన సామర్థాన్ని సాకుగా చూపి డిటెన్షన్‌ విధానాన్ని తిరిగి అమలు చేయాలని ఆలోచన చేయడం సరికాదని పేర్కొన్నారు.
ఈ విధానం అమలైతే వేలాది విద్యార్థులు బడులకు దూరమవుతారని, సర్కారు బడుల పతనానికి పరోక్షంగా ప్రభుత్వం కుట్ర చేస్తుందని విమర్శించారు.
నాన్‌ డిటెన్షన్‌ విధానాన్ని కొనసాగించాలని కోరారు.
