బాలల హక్కుల పరిరక్షణకు ప్రభుత్వం కృషి చేస్తోందని అసెంబ్లీ స్పీకర్‌ డాక్టర్‌ కోడెల శివప్రసాదరావు అన్నారు.
విజయవాడ స్టేట్‌ గెస్ట్‌హౌస్‌లో ఆదివారం ఆయన జాతీయ బాలలహక్కుల పరిరక్షణ కమిషన్‌, యునిసెఫ్‌, పంచాయతీ రాజ్‌తో పాటు నేచర్‌ సంస్థల భాగస్వామ్యంతో బాలల స్నేహపూర్వక గ్రామాలు, పంచాయతీల ఏర్పాటు కోసం   రూపొందించిన పోస్టర్‌ను స్పీకర్‌ ఆవిష్కరించారు.
అనంతరం ఆయన మాట్లాడుతూ బాలల అభివృద్ధి కోసం పలు సంక్షేమ పథకాల్ని అమలు చేస్తున్నామన్నారు.
బాల్య వివాహాల నిషేధం, బాలకార్మికుల నిర్మూలన, లైంగిక వేధింపులు, విద్యా సంస్థల్లో దండనలు, వేధింపుల నిషేదం, బాలల అక్రమ రవాణా నిలుపుదల వంటి అంశాలపై ప్రజల్లో అవగాహన కలిగించేందుకు ఈ పోస్టర్లు ఎంతగానో దోహదపడతాయన్నారు.
