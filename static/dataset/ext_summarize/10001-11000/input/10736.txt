డిఫెన్స్‌ అక్కౌంట్స్‌, స్పోర్ట్స్‌ కంట్రోల్‌ బోర్డు ( డీఏఎ్‌ససీబీ ) , న్యూఢిల్లీ ఆధ్వర్యంలో సీడీఏ సికింద్రాబాద్‌ 9వ అఖిల భారత డీఏడీ బ్యాడ్మింటన్‌ పోటీలను ఈనెల 22 నుంచి 25 వరకు సికింద్రాబాద్‌లోని రైల్వే రిక్రియేషన్‌ క్లబ్‌ ( ఆర్‌ఆర్‌సీ ) ఇండోర్‌ స్టేడియంలో నిర్వహిస్తున్నట్టు శనివారం సీడీఏ సికింద్రాబాద్‌ కంట్రోలర్‌ టి.రాంబాబు పేర్కొన్నారు.
ఈ పోటీల్లో దేశంలోని 35 డిఫెన్స్‌ అకౌంట్స్‌ కార్యాలయాల నుంచి 150 మందికిపైగా క్రీడాకారులు పాల్గొంటారన్నారు.
మహిళలకు, పురుషులకు వేర్వేరుగా పోటీలు నిర్వహిస్తున్నట్టు తెలిపారు.
డిఫెన్స్‌ అక్కౌంట్స్‌ కంట్రోలర్‌ జనరల్‌ సుకుల్‌ పోటీలను ప్రారంభిస్తారన్నారు.
