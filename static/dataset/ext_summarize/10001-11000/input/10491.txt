తెలంగాణలో రాష్ట్ర స్థాయి ధరల నిర్ణయ కమిటీ ఏర్పాటు చేయాలని తెలంగాణ రైతు సంఘం డిమాండ్‌ చేసింది.
ఈ కమిటీతో పాటు వ్యవసాయ కమిషన్‌ కూడా ఏర్పాటు చేయాలని కోరింది.
ఈ మేరకు మంగళవారం సుందరయ్య విజ్జాన కేంద్రంలో విలేకరుల సమావేశం ఏర్పాటు చేసింది.
ఈ నెల 22,23న మండల కేంద్రాల్లో ధర్నాలు చేయాలనే డిమాండ్‌లతో కూడిన వాల్‌పోస్టర్‌ను సంఘం కార్యదర్శి టి.సాగర్‌, ఉపాధ్యక్షులు అరిబండి ప్రసాదరావు, సహాయ కార్యదర్శి వి.సంజీవరెడ్డి ఆవిష్కరించారు.
అనంతరం సాగర్‌ మాట్లాడుతూ పంట ధరలను ఈ ఏడాదే నిర్ణయించాలని కోరారు.
ప్రభుత్వం విడుదల చేసిన నాలుగో విడత రుణమాఫీ నిధులను బ్యాంకులు వడ్డీ కిందికే జమ చేసుకున్నాయని చెప్పారు.
రైతులు తమ బ్యాంకుల్లో దాచుకున్న డబ్బులు కూడా తీసుకునే పరిస్థితి లేదని ఆవేదన వ్యక్తం చేశారు.
కొెత్త రుణాలు ఇవ్వడం లేదన్నారు.
రైౖతాంగం పట్ల ప్రభుత్వానికి చిత్తశుద్ది ఉంటే కో ఆపరేటివ్‌ బ్యాంకులు, సహకార సంఘాలను బలోపేతం చేయాలని, వడ్డీ వసూలు చేయకుండా బ్యాంకులను ప్రభుత్వం ఆదేశించాలని కోరారు.
