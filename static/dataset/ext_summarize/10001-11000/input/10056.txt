మాజీ ఎంఎల్‌సి మాదాసు గంగాధరం జనసేనలో చేరారు.
శుక్రవారం పార్టీ అధ్యక్షులు పవన్‌ కల్యాణ్‌ సమక్షంలో జనసేనలో చేరుతున్నట్లు ప్రకటించారు.
పార్టీలో చేరిన వెంటనే ఆయనకు ఈ నెల 14న గుంటూరులో జరగనున్న ఆవిర్భావ సభ ఏర్పాట్ల బాధ్యత అప్పగిస్తున్నట్లు పవన్‌కళ్యాణ్‌ ప్రకటించారు.
ఈ సందర్భంగా పవన్‌ మాట్లాడుతూ సుదీర్ఘకాలం ప్రజాజీవితంలో ఉండి రెండుసార్లు ఎమ్మెల్సీగా పనిచేసిన మాదాసు గంగాధరంను పార్టీలోకి మనస్పూర్తిగా ఆహ్వానిస్తున్నామన్నారు.
నిబద్దత గల పవన్‌ వంటి వారితో పని చేయడం సంతోషంగా ఉందని, పార్టీలో ప్రతి కార్యకర్తకు ఒక సోదరుడిలా అండగా ఉంటానని  అన్నారు.
