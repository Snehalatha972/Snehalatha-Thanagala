తెలంగాణ శాసనమండలి ఛైర్మన్‌ స్వామిగౌడ్‌ స్టెప్పులు వేశారు.
రవీంద్రభారతిలోని భరత్‌ ఆర్ట్స్‌ అకాడమీ ఆధ్వర్యంలో తెలంగాణ బోనాల జాతర-2 పేరుతో జానపద నృత్య సంబరాల్లో ఆయన నృత్యం చేసి ఉత్సాహంగా గడిపారు.
ఈ కార్యక్రమానికి ముఖ్యఅతిథిగా హాజరైన స్వామిగౌడ్‌ పలువురు కళాకారులను సన్మానించారు.
కళాకారులను సత్కరించిన అనంతరం వారితో కలిసి వేదికపై పోతురాజు పాటలకు కదంతొక్కి పాదం కలిపి నృత్యాలు చేశారు.
అనంతరం స్వామిగౌడ్‌ మాట్లాడుతూ ప్రకృతిలోని పుట్టను, చెట్లను పూజించే గొప్ప సంస్కృతి ఉన్న గడ్డ తెలంగాణ అని అన్నారు.
కన్న తల్లిదండ్రులను ఎలా మరువలేమో పుట్టిన గడ్డను, సంస్కృతిని కూడా మర్చిపోకుండా ప్రపంచవ్యాప్తం చేయాల్సిన బాధ్యత ప్రతిఒక్కరిపైనా ఉందన్నారు.
222 మందితో తెలంగాణ సంస్కృతి, సంప్రదాయాలను విశ్వవ్యాపతం చేసే దిశగా బోనాల ఉత్సవాలను నిర్వహించడం సంతోషంగా ఉందన్నారు.
