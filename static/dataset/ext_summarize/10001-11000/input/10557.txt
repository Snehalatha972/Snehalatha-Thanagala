విశాఖ జిల్లాలో అత్యంతర ఖరీదైన భూముల వివరాలివ్వాలని సమాచార కమిషనర్‌ ఆదేశాలిచ్చినా రెవెన్యూ అధికారులు ఎందుకు స్పందించడం లేదని హైకోర్టు నిలదీసింది.
కప్పరాడ, మర్రిపాలెం గ్రామాల్లోని 41, 57, 58, 59, 66 సర్వే నెంబర్లల్లోని భూముల వివరాల్ని పిటిషనర్‌కు అందజేయాలని హైకోర్టు న్యాయమూర్తి ఎమ్మెస్‌ రామచంద్రరావు బుధవారం విశాఖ జిల్లా రెవెన్యూ అధికారుల్ని ఆదేశించారు.
ఆదేశాలు జారీ చేసిన సమాచార కమిషనర్‌ కూడా ఇప్పుడు స్పందించడం లేదని, సమాచారమిచ్చేలా ఆదేశాలివ్వాలని న్యాయవాది పి.లక్ష్మీనారాయణ దాఖలు చేసిన కేసులో న్యాయమూర్తి పైవిధంగా ఆదేశాలిచ్చారు.
లక్ష్మీ టెక్నో సొల్యూషన్స్‌ అనే కంపెనీకి భూములిచ్చే ప్రయత్నాలు జరుగుతున్నందునే సమాచారమివ్వడం లేదన్నారు.
ప్క్రెవేటు వ్యక్తులు, సంస్థలకు భూములిచ్చేందుకే నిషేధిత జాబితా నుంచి ఏకారణం చూపకుండానే కలెక్టర్‌ తొలగించేశారన్నారు.
విచారణ వాయిదా పడింది.
