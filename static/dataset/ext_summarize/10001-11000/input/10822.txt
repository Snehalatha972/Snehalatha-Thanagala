కాళేశ్వరం ప్రాజెక్టు పరిధిలోని మేడిగడ్డ బ్యారేజీ నిర్మాణానికి సంబంధించి రోడ్డు సర్వే కోసం వచ్చిన అధికారులను గురువారం రైతులు అడ్డుకున్నారు.
జయశంకర్‌ జిల్లా మహాదేవ్‌పూర్‌ మండలం సూరారం గ్రామానికి సంబంధించిన రైతుల భూములు పదెకరాలు రోడ్డు నిర్మాణంలో కోల్పోతున్నారు.
ఈ క్రమంలో జిల్లా జాయింట్‌ కలెక్టర్‌ ఆదేశాల మేరకు ఇంజినీర్లు సర్వేకు వచ్చారు.
అయితే, ఎకరాకు రూ.20లక్షల చొప్పున చెల్లిస్తేనే సర్వే చేయాలని, లేదంటే సర్వే చేయొద్దని ఇంతకు ఉందే చెప్పామని, అయినా వచ్చారని రైతులు ఆగ్రహం వ్యక్తం చేశారు.
సమాచారం తెలుసుకున్న ఎస్‌ఐ ఉదరుకుమార్‌ పోలీసు సిబ్బందితో అక్కడికి చేరుకున్నారు.
సర్వేకు సహకరించాలని ఎస్‌ఐ కోరారు.
అయినా, రైతులు ససేమీరా అనడంతో ఇంజినీర్లు అక్కడి నుంచి వెళ్లిపోయారు.
అదేవిధంగా మహాదేవపూర్‌ రైతులు కూడా రోడ్డు పనులను అడ్డుకున్నారు.
ఎకరాకు రూ.20లక్షలు, ఇంటికో ఉద్యోగం ఇవ్వాలని రైతులు డిమాండ్‌ చేశారు.
