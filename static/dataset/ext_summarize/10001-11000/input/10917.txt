పారిశ్రామికాభివృద్ధిలో అన్నివర్గాలను భాగస్వామ్యం చేయడమే తెలంగాణ ప్రభుత్వం లక్ష్యమని తెలంగాణ పారిశ్రామిక మౌలిక సదుపాయాల కల్పన అభివద్ధి సంస్థ ( టీఎస్‌ఐఐసీ ) చైర్మన్‌ గ్యాదరి బాలమల్లు అన్నారు.
ఈ కార్యాచరణ ప్రణాళికలో భాగంగానే పరిశ్రమల స్థాపనకు ముందుకువచ్చే దళిత, గిరిజన ఔత్సాహిక పారిశ్రామిక వేత్తలకు భారీ ఎత్తున రాయితీలను కల్పిస్తున్నామని చెప్పారు.
దళిత పారిశ్రామికవేత్తల సమాఖ్య ( డిక్కీ ) తెలంగాణ రాష్ట్ర ప్రతినిధులు గురువారం పరిశ్రమ భవన్‌లో టీఎస్‌ఐఐసీ చైర్మన్‌ బాలమల్లును, ఎండీ ఈవీ నర్సింహారెడ్డిని కలిశారు.
టీఎస్‌ఐఐసీ బోర్డు సమావేశంలో ఎస్సీ, ఎస్టీ పారిశ్రామికవే త్తలకు భారీగా రాయితీలను కల్పించినందుకు కతజ్ఞతలు తెలియజేశారు.
ఈ సందర్భంగా డిక్కీ తరపున తెలంగాణ రాష్ట్ర అధ్యక్షుడు రాహుల్‌ కిరణ్‌, మహిళా సమన్వయకర్త అరుణ, మునిర్దర్‌, బాబురావు, సుదర్శన్‌, శ్యామ్‌ సుందర్‌, చంద్రశేఖర్‌ తదితర పారిశ్రామికవేత్తలు టీఎస్‌ఐఐసీ చైర్మన్‌ బాలమల్లుతో సమావేశమయ్యారు.
టీఎస్‌ఐఐసీ బోర్డులో ప్రతిపాదించిన రాయితీలు, ఇతర ప్రొత్సాహాకాల అమలుతీరుపై చర్చించారు.
ఈ సందర్భంగా టీఎస్‌ఐఐసీ చైర్మన్‌ బాలమల్లు మాట్లాడుతూ రాష్ట్ర ఆర్థిక ప్రగతిలో పారిశ్రామిక అభివృద్ధి కీలకమన్నారు.
ఈ రంగంలో భారీగా పెట్టుబ డులను రాబట్టడానికి సీఎం కేసీఆర్‌ టీఎస్‌-ఐపాస్‌కు రూపకల్పన చేశారని చెప్పారు.
తెలంగాణ నూతన పారిశ్రామిక విధానం ప్రపంచ వ్యాప్తంగా ప్రశంసలు పొందుతున్నదని, పరిశ్రమలశాఖ మంత్రి కేటీఆర్‌ కృషి ఫలితంగా అంతర్జాతీ యంగా పేరున్న కంపెనీలు, సంస్థలు, దేశీయ పారిశ్రామిక దిగ్గజాలు రాష్ట్రంలో పరిశ్రమల ఏర్పాటుకు ముందుకు వస్తున్నారని బాలమల్లు వెల్లడించారు.
పారిశ్రామికాభివృద్ధిలో అన్నివర్గాలను భాగస్వామ్యం చేసే క్రమంలో ఈ రంగంలో బాగా వెనుకబడ్డ దళిత, గిరిజనులకు రాయితీలను, ప్రొత్సాహాకాలను అందిస్తున్నామని చెప్పారు.
తెలంగాణ ప్రభుత్వం వచ్చాకే ఎస్సీ, ఎస్టీ పారిశ్రామికవేత్తలకు పారిశ్రా మికవాడల్లో 22 శాతం భూములను కేటాయించడం జరుగు తుందన్నారు.
ఎస్సీ,ఎస్టీ పారిశ్రామికవేత్తలకు అదనంగా రాయితీలను కల్పించడం వల్ల ఆ వర్గాలకు చెందిన విద్యావంతులు పరిశ్రమలను ఏర్పాటు చేసుకునేందుకు తప్పకుండా ముందుకు వస్తారన్నారు.
రాయితీలు చారిత్రాత్మకం దళిత పారిశ్రామికవేత్తల సమాఖ్య ఎస్సీ, ఎస్టీ పారిశ్రామికవేత్తలకు దేశంలో ఎక్కడా లేనివిధంగా రాయితీలను తెలంగాణ ప్రభుత్వం ప్రకటించడం చారిత్రాత్మకమని తెలంగాణ దళిత పారిశ్రామికవేత్తల సమాఖ్య ప్రతినిధులు సంతోషం వ్యక్తం చేశారు.
పరిశ్రమల ఏర్పా టుకు కేటాయించిన భూముల ఖరీదు మొత్తంలో 50 శాతం రాయితీని, మిగిలిన మొత్తాన్ని 8 వార్షిక చెల్లింపులకు వెసులు బాటు, దీనిపై వడ్డీ రేటు 16 శాతం నుంచి 4 శాతానికి తగ్గింపు, భూముల లీజు గడువును 10 ఏళ్ల నుంచి 33 ఏళ్లకు పొడిగించడం చారిత్రాత్మకమని పేర్కొన్నారు.
