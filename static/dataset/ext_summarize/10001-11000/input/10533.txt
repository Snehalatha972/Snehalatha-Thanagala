తెలంగాణ రాష్ట్రంలో రూ.18వేల కోట్లతో నిరుపేదలకు డబుల్‌ బెడ్‌ రూమ్‌ ఇండ్ల నిర్మాణాలు చేపట్టామని, దేశంలోని రాష్ట్రాల్లో గహనిర్మాణాలకు కేటాయించిన మొత్తం కంటే తెలంగాణ రాష్ట్ర గహ నిర్మాణ బడ్జెట్‌ అధికమని మున్సిపల్‌ శాఖ మంత్రి కేటీఆర్‌ తెలిపారు.
బాగ్‌లింగంపల్లి లంబాడి బస్తీలో నిర్మించనున్న 126 డబుల్‌ బెడ్‌ రూమ్‌ ఇండ్ల నిర్మాణాలకు మంత్రులు కేటీఆర్‌, నాయిని నర్సింహారెడ్డి ముషీరాబాద్‌ ఎమ్మెల్యే డా.లక్ష్మణ్‌, డిప్యూటీ మేయర్‌ బాబా ఫసియుద్దీన్‌, కార్పొరేటర్‌ వి.శ్రీనివాస్‌రెడ్డిలు భూమిపూజ చేశారు.
ఈ సందర్భంగా జరిగిన కార్యక్రమంలో మంత్రి కేటీఆర్‌ మాట్లాడుతూ రాష్ట్రంలో నిరుపేదల ఆత్మగౌరవాన్ని పెంపొందించేలా ప్రభుత్వం చేపట్టిన డబుల్‌ బెడ్‌ రూమ్‌ పథకం దేశంలోనే వివిధ రాష్ట్రాలను విశేషంగా ఆకర్షిస్తోందన్నారు.
ప్రభుత్వం నిర్మించనున్న రెండున్నర లక్షల డబుల్‌ బెడ్‌ రూమ్‌ ఇండ్లలో లక్ష ఇండ్లను గ్రేటర్‌ హైదరాబాద్‌లో నిర్మించనున్నామని తెలిపారు.
గ్రేటర్‌లో 40వేల ఇండ్ల నిర్మాణాలకు టెండర్ల ప్రక్రియ పూర్తయ్యిందని, మిగిలిన 60వేల ఇండ్లకు రెండు నెలల్లో టెండర్ల ప్రక్రియ పూర్తిచేయాలని జీహెచ్‌ఎంసీ అధికారులను ఆదేశించామని తెలిపారు.
డబుల్‌ బెడ్‌ రూమ్‌ ఇండ్ల నిర్మాణాలకు అవసరమయ్యే సిమెంట్‌ కేవలం రూ.230లకే బస్తాను అందజేస్తున్నామని, కావాల్సిన స్టీల్‌ను తక్కువ ధరకే అందించేందుకు ఆయా కంపెనీలతో సంప్రదింపులు కొనసాగిస్తున్నామని చెప్పారు.
డబుల్‌ బెడ్‌ రూం ఇండ్ల కేటాయింపు అత్యంత పారదర్శకంగా ఉంటుందని, ఈ విషయంలో దళారులకు స్థానంలేదని స్పష్టం చేశారు.
సాగునీరు, తాగునీరు, సంక్షేమ, అభివద్ధి అనే బహుముఖ నియమాలతో పలు కార్యక్రమాలను అమలుచేస్తోందని అన్నారు.
హోంమంత్రి నాయిని నర్సింహ్మారెడ్డి మాట్లాడుతూ రాష్ట్రంలో గిరిజనులకు పది శాతం రిజర్వేషన్లను పెంచనున్నాని తెలిపారు.
జీహెచ్‌ఎంసీ కమిషనర్‌ డాక్టర్‌ జనార్దన్‌రెడ్డి మాట్లాడుతూ లంబాడి బస్తీలో తొమ్మిది అంతస్తుల్లో నిర్మించే ఈ డబుల్‌ బెడ్‌ రూం ఇండ్ల నిర్మాణంలో గ్రౌండ్‌ ఫ్లోర్‌లో షాపింగ్‌ కాంప్లెక్స్‌ నిర్మిస్తున్నామని, దీని ద్వారా లిఫ్ట్‌ తదితర మౌలిక సదుపాయాల నిర్వహణకు అవకాశం ఉంటుందని అన్నారు.
అనంతరం కీసర మండలం అహ్మద్‌గూడలో 4,428 డబుల్‌ బెడ్‌ రూం ఇండ్ల నిర్మాణాలకు మంత్రి కేటీఆర్‌ శంకుస్థాపన చేశారు.
శుక్రవారం నగరంలో స్నేహపురి, కైలాశగిరి, సైనిక్‌పురి, వాజ్‌పేయి నగర్‌లో మంచినీటి రిజర్వాయర్లను కేటీఆర్‌ ప్రారంభించారు.
