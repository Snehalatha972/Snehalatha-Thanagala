రాష్ట్రంలోని ప్రభుత్వ ఆసుపత్రులను మెరుగు పర్చేందుకు ప్రభుత్వం కృషి చేస్తోందని తెలంగాణ వైద్య, ఆరోగ్య శాఖ మంత్రి లక్ష్మారెడ్డి అన్నారు.
హైదరాబాద్ నాంపల్లిలోని నిలోఫర్ ఆసుపత్రిలో రూ.2.6 కోట్లతో నిర్మించిన వసతి గృహాన్ని కేంద్ర మాజీ మంత్రి దత్తాత్రేయ, మేయర్ బొంతు రామ్మోహన్‌తో కలిసి ఆయన మంత్రి ప్రారంభించారు.
ఈ సందర్భంగా లక్ష్మారెడ్డి మాట్లాడుతూ రాష్ట్రంలో పేర్గాంచిన పిల్లల ఆసుపత్రి నిలోఫర్‌కు రోజుకు వందలాది మంది రోగులు వస్తుంటారన్నారు.
ఆసుపత్రి ప్రాంగణంలో వసతి గృహం లేకపోవడంతో తీవ్ర ఇబ్బందులు పడుతున్నారని మంత్రి తెలిపారు.
దీన్ని దృష్టిలో ఉంచుకొనే ఈ నూతన వసతి గృహాన్ని ప్రారంభించినట్టు పేర్కొన్నారు.
