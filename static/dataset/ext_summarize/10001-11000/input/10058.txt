సినారె రచించిన విశ్వంభర మహాకావ్య నేపథ్యం ప్రకృతి మానవుడని, రంగ స్థలం విశాల విశ్వమని ప్రముఖ సాహితీవేత్త రామశేషయ్య విశ్లేషించారు.
శ్రీ త్యాగ రాయ గానసభలోని కళాసుబ్బారావు కళావేదికపై వంశీ విజ్ఞానపీఠం ఆధ్వర్యంలో జరుగుతున్న సినారె సాహితీ వైభవం ప్రముఖుల ప్రసంగాల పరంపరలో భాగంగా ఆదివారం రామశేషయ్య విశ్వంభర కావ్యంపై ప్రసంగించారు.
విశ్వంభర దీర్ఘ కవితతో సమగ్ర కావ్య గ్రంథంగా రచించారని దీనికి జాతీయ స్థాయిలో జ్ఞానపీఠ పురస్కారం లభించిందని వివరించారు.
ప్రగతిశీల మానవతవాదానికి చెందిన విశ్వంభరలో మహావ్యక్తుల జీవితకాల సందర్భ సన్నివేశాలను కవితాత్మకంగా సినారె అభివర్ణించారని విశ్లేషించారు.
ముఖ్యఅతిథిగా ఆచార్య ఎల్లూరి శివారెడ్డి మాట్లాడుతూ భౌతిక, మానసికజగత్తును అనుసంధానం చేసిన గొప్ప కావ్యం విశ్వంభర అన్నారు.
