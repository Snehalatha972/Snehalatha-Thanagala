అన్నమాచార్య కీర్తనలను 'వినరో భాగ్యము' శ్వేత ప్రసాద్‌ రాగ బంధురంగా ఆలపించి కదిరి నృశింహుడు కీర్తనలో భయానక బౌద్ధ రసాలను తన గళంలో మధురంగా పలికించారు.
నవ్య నాటక సమితి అన్నమాచార్య మిషన్‌ సంయుక్త ఆధ్వర్యంలో శ్రీత్యాగరాయ గానసభలో అన్నమాచార్య 609వ జయంతి మాట, పాట, ఆటగా నిర్వహించారు.
కామిశెట్టి శ్రీనివాసులు అన్నమయ్య కీర్తనలను తన మాటల పొందికతో విశ్లేషించగా, శ్వేత ప్రసాద్‌ గానం చేశారు.
ప్రముఖ నర్తకి అనుపమ కైలాశ్‌ అన్నమయ్య కీర్తనలు బ్రహ్మ కడిగిన పాదము, పరమ పురుషుడు, నమో: నమో: రఘునాయకలను సాత్విక అభినయంతో నర్తించారు.
ప్రముఖ సాహితీవేత్త డా.ముక్తేవి భారతి మాట్లాడుతూ అన్నమయ్య కీర్తనలు రసరంజకాలని, భావస్పూరకాలని వివరించారు.
అనుశాస్త్రవేత్త ఆర్‌ఎన్‌ జయరాజ్‌, సాంస్కృతిక పోషకుడు ఎస్‌ రామనాథ్‌ పాల్గొన్న సభకు వేమరాజు విజరు కుమార్‌ స్వాగతం పలికారు.
