మత్స్య శాఖ అభివృద్ధి కోసం ప్రభుత్వం వెయ్యి కోట్లు కేటాయించిందని పశుసంవర్థక, పాడి పరి శ్రమల అభివృద్ధి శాఖ మంత్రి తలసాని శ్రీనివాస్‌ యాదవ్‌ చెప్పారు.
గురువారం మంత్రివర్గ ఉపసంఘం సచివాలయంలో సమావేశమైంది.
ఈ సందర్భంగా ఆయన మాట్లాడుతూ అర్హులైన వారికే న్యాయం చేయాలనే ఉద్ధేశంతో మత్స్య సహకార సొసైటీలలో కేవలం చేపల వృత్తిపై ఆధారపడిన గంగపుత్రులు, ముదిరాజ్‌ కులస్తులకు మాత్రమే సభ్యత్వం కల్పిస్తున్నామన్నారు.
ఈ ఏడాది నుంచి గ్రామ పంచాయతీ చెరువుల్లోనూ ఉచితంగా చేప పిల్లలను విడుదల చేస్తామని చెప్పారు.
అన్ని జిల్లాల్లో రూ.50 లక్షల వ్యయంతో చేపల మార్కెట్‌లు నిర్మించేందుకు చర్యలు తీసుకుంటున్నట్టు వివరించారు.
మంత్రి ఈటెల, తుమ్మల తదితరులు పాల్గొన్నారు.
