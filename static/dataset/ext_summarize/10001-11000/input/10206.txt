అయినదానికి కానిదానికి తెలంగాణ పోలీసులు పీడీ యాక్ట్‌ నమోదు చేయడాన్ని ఉమ్మడి హైకోర్టు అభ్యంతరం వ్యక్తం చేసింది.
చిన్నపాటి లేదా సాధారణ కేసులున్న వారిపైనా పీడీ యాక్ట్‌ నమోదు చేయడం సబబు కాదని వ్యాఖ్యానించింది.
సాధారణ నేర చట్టాల కింద నమోదు అయ్యే కేసుల్లో ఆరోపణలు నిరూపణ కాకపోవడం, ఆ నిందితులు బయటకు వస్తే పీడీ యాక్ట్‌ వర్తింపచేయడం సరైన పద్ధతి కాదని న్యాయమూర్తులు సీవీ నాగా ర్జునరెడ్డి, ఉమాదేవిలతో కూడిన బెంచ్‌ తేల్చి చెప్పింది.
ఇందుకు సుప్రీం కోర్టు నిబంధనలూ ఉన్నాయని గుర్తు చేశారు.
హత్య కేసులో రాజీ చేసుకోవాలని ఓ కుటుంబాన్ని బెదిరించాడనే ఆరోపణల కేసులో చిర్రబోయిన కృష్ణయాదవ్‌ ( గొల్ల కిట్టు ) పై పీడీ యాక్ట్‌ కింద కేసు పెట్టడాన్ని సవాల్‌ చేస్తూ ఆయన భార్య సి.నీల హైకోర్టును ఆశ్రయించారు.
