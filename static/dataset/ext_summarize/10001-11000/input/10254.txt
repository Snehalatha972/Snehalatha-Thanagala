గురు సంప్రదాయ ఉనికి కోల్పోతుందని, గురువును విమర్శించే దొంగ గురువులు వెలుగులోకి వస్తున్నారని ఆంధ్రభూమి దినపత్రిక సంపాదకుడు ఎం.వి.ఆర్‌.శాస్త్రి అన్నారు.
శ్రీ త్యాగరాయ గానసభలో ఆదివారం ఆచార్య శిప్ర ముని పీఠం ఆధ్వర్యంలో ప్రఖ్యాత సాహితీ పండితుడు ఆచార్య దివాకర్ల వేంకటవదాని జయంతి ఉత్సవం నిర్వహించారు.
ముఖ్య అతిథిగా శాస్త్రి పాల్గొని మాట్లాడుతూ శిష్యుల హృదయంలోని కోపాన్ని హరించేవాడే గురువని, విత్తాన్ని హరించే గురువులు ఎక్కువైనారన్నారు.
పాఠశాలలోనూ, కళాశాలలోనూ సార్‌ సంప్రదాయమే వచ్చిందని గురువు పదం మరుగైందని వివరించారు.
ప్రముఖ సాహితీ విమర్శకుడు డా.ముదిగిండ శివప్రసాద్‌ మాట్లాడుతూ అజ్ఞానాన్ని హరించే వాడే గురువని, అట్టి మహోన్నతుడు వేంకటవదాని అన్నారు.
విద్యా వైద్యం, మీడియా, పెట్టుబడి దారి కార్పొరేట్‌ శక్తులలోకి వెళ్ళిన తరుణంలో ఉత్తమ గురువులు లభించడం కష్టసాధ్యమన్నారు.
టి.వెంకటసుబ్రమణ్య శర్మకు జీవనసాఫల్య సత్కారం, ఎం.కృష్ణారెడ్డి వేదవ్యాస పురస్కారం, షెఖీల్‌ అహ్మద్‌కు కళాదీక్షితులు స్మారక పురస్కారం, జె.రమణరావు స్మారక పురస్కారాన్ని డా.అక్కిరాజు సుందరరామకృష్ణకు, ఎం.ఎస్‌ రాజలింగం పురస్కారాన్ని ఎన్‌ ప్రభావతికి, బి.రామప్రసా దరావు పురస్కారాన్ని జి.పల్లవికి బహూకరించారు.
