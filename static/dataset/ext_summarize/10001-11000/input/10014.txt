తెలుగు రాష్ట్రాల్లో సంచలనం సృష్టించిన డ్రగ్స్‌ వ్యవహారంపై ఆబ్కారీ శాఖ సిట్‌ విచారణను ముమ్మరం చేస్తోంది.
ఇప్పటికే పలువురు సినీ ప్రముఖుల్ని సుదీర్ఘంగా విచారించిన సిట్‌ అధికారులు డ్రగ్స్‌ ముఠా నాయకుడు కెల్విన్‌తో వారికున్న సంబంధాలపై ఆరా తీశారు.
ఈ నేపథ్యంలో వారి నుంచి సేకరించిన కీలక సమాచారం ఆధారంగా పలుచోట్ల దాడులు చేసి పెద్దమొత్తంలో మత్తుమందుల్ని స్వాధీనం చేసుకుంటున్నారు.
ఈ నేపథ్యంలో ఈ నెల 31న యువ హీరో తనీష్‌ను విచారించనున్నట్టు సిట్‌అధికారులు తెలిపారు.
సోమవారం ఉదయం 10.30 గంటలకు నాంపల్లిలోని ఆబ్కారీ శాఖ కార్యాలయానికి రావాలని తనీష్‌కు నోటీసులు జారీచేశారు.
