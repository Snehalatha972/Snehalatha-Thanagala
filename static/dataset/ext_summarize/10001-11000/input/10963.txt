అసంఘటిత రంగంలోని ఆటో డ్రైవర్లకు సంక్షేమ బోర్డును ఏర్పాటు చేయాలని ఏఐటీ యూసీ రాష్ట్ర ప్రధాన కార్యదర్శి ఉజ్జిని రత్నాకర రావు డిమాండ్‌ చేశారు.
ఎన్నికల ముందు, తరువాత అసంఘటిత కార్మికులకు ఇచ్చిన వాగ్దానాలను కేసీఆర్‌ పూర్తిగా మరచిపోయారన్నారు.
తెలంగాణ రాష్ట్ర ఆటోరిక్షా డ్రైవర్లు, వర్కర్ల సమాఖ్య రాష్ట్ర స్థాయి సదస్సు హైదరాబాద్‌లో ఆదివారం జరిగింది.
ఈ సందర్భంగా ఆయన మాట్లాడారు.
కేవలం రాజకీయ కారణాలతోనే ఆశా వర్కర్లకు నామమాత్రంగా వేతనాలు పెంచారని విమర్శించారు.
చిత్తశుద్ది ఉంటే ఆటో డ్రైవర్లతో పాటు అసంఘటిత రంగంలోని కొనసాగుతున్న సమగ్ర సంక్షేమ చట్టాన్ని తీసుకురావాలని డిమాండ్‌ చేశారు.
డ్రైవర్ల డిమాండ్ల సాధన కోసం జూన్‌లో రాష్ట్ర వ్యాప్తంగా సంతకాల సేకరణ ఉద్యమాన్ని చేపడుతామని ప్రకటించారు.
సదస్సులో ఏఐటీయూసీ రాష్ట్ర కార్యదర్శి వీఎస్‌.బోస్‌, తెలంగాణ రాష్ట్ర ఆటోరిక్షా డ్రైవర్ల సమాఖ్య అధ్యక్షుడు జమలయ్య, ప్రధాన కార్యదర్శి బి.వెంకటేశం మాట్లాడారు.
రాష్ట్ర ఆటో రిక్షా డ్రైవర్స్‌ వర్కర్స్‌ యూనియన్‌ నగర అధ్యక్షుడు భిక్షపతి యాదవ్‌, రాష్ట్ర సహాయ కార్యదర్శి మోహన్‌రావు, తదితరులు పాల్గొన్నారు.
