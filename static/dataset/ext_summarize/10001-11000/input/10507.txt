తాను కాంగ్రెస్‌ పార్టీలో చేరుతున్నట్టు వస్తున్న ప్రచారం అవాస్తవమని వరంగల్‌ తూర్పు ఎమ్మెల్యే కొండా సురేఖ అన్నారు.
వరంగల్‌ నగరంలోని సిటీగ్రాండ్‌ హోటల్‌లో ఏర్పాటు చేసిన విలేకర్ల సమావేశంలో సురేఖ మాట్లాడారు.
తనకు రాజకీయ జన్మనిచ్చింది వైఎస్‌ రాజశేఖర్‌రెడ్డి కాగా, పునర్జన్మనిచ్చింది ముఖ్యమంత్రి కేసీఆర్‌ అని అన్నారు.
తాను టీఆర్‌ఎస్‌లోనే కొనసాగుతానని చెప్పారు.
రాబోయే ఎన్నికల్లో తన వారసురాలిగా తమ కూతురు సుస్మితాపటేల్‌ను రాజకీయాల్లోకి ఆహ్వానిస్తున్నట్టు తెలిపారు.
మైనార్టీల సంక్షేమానికి టీఆర్‌ఎస్‌ ప్రభుత్వం కృషి చేస్తోందన్నారు.
తమ సొంత నిధులతో రంజాన్‌ను పురస్కరించుకుని ఇఫ్తార్‌ విందుకు ఖర్చు చేయనున్నట్టు తెలిపారు.
ఈ సమావేశంలో మైనార్టీ నాయకులు ఎండీ యాకూబ్‌ పాషా, నసీరొద్దీన్‌, మున్నాబాయి, సయ్యద్‌మోసీన్‌ పాల్గొన్నారు.
