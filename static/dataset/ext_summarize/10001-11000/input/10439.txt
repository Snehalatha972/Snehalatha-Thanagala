గొర్రెల కొనుగోళ్ళకు అధికారులు ఇతర రాష్ట్రాల్లో పర్యటిస్తున్నారు.
పశుసంవర్దక శాఖ అధికారులు, ఫెడరేషన్‌ సభ్యులతో కూడిన బృందాలు తమిళనాడు, కర్నాటక, కేరళ, ఏపీలో గొర్రెల పెంపకందార్లు, ఆయా ప్రభుత్వాలకు సంబంధిం చిన విభాగాలతో సంప్రదింపులు జరుపుతున్నట్లు పశు సంవర్దకశాఖ మంత్రి తలసాని శ్రీనివాస్‌ యాదవ్‌ తెలిపారు.
గొర్రెల పంఫిణీ పథకం అమలుపై శనివారం సచివాలయంలోని తన చాంబర్‌లో అధికారులతో సమీక్ష నిర్వహించారు.
తెలంగాణా రాష్ట్ర ప్రభుత్వం ఎంతో ప్రతిష్టాత్మకంగా ఈ నెల20న ప్రారంభించిన గొర్రెల పంపిణీ కార్యక్రమం రాష్ట్రంలోని అన్ని ప్రాంతాలలో ముమ్మరంగా కొనసాగుతుందన్నారు.
వివిధ రాష్ట్రాలలో గొర్రెల కొనుగోలు కోసం వెళ్ళిన అధికారుల బృందాలతో నిరంతరం సంప్రదింపులు జరపాలని ఉన్నతాధికారులను ఆదేశించారు.
ప్రతిరోజు జిల్లాల నుండి నివేదికలు తెప్పించు కోవాలన్నారు.
ముఖ్యమంత్రి కల్వకుంట్ల చంద్రశేఖర్‌ రావు ఈ పథకం అమలుపై ప్రత్యేక దృష్టి పెట్టారని అధికారులు నిత్యం అప్రమత్తంగా ఉండాలన్నారు.
