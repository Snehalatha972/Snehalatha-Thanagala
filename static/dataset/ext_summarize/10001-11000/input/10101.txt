ప్రపంచ మహిళా దినోత్సం సందర్భంగా దక్షిణమధ్య రైల్వే ( ఎస్‌సిఆర్‌ ) జోన్‌లోని మూడు రైల్వే స్టేషన్లను గురువారం నుంచి పూర్తిగా మహిళా సిబ్బందితో నిర్వహించనున్నారు.
మహిళా ఉద్యోగులకు ప్రోత్సాహం ఇచ్చే ఉద్దేశ్యంతో దీన్ని నిర్వహిస్తున్నట్లు ఎస్‌సిఆర్‌ అధికారులు తెలిపారు.
గుంతకల్‌ డివిజన్‌లోని చంద్రగిరి రైల్వే స్టేషన్‌, సికింద్రాబాద్‌ డివిజన్‌లోని బేగంపేట్‌, గుంటూరు డివిజన్‌లోని ఫిరంగపురం రైల్వే స్టేషన్లను గురువారం నుంచి మహిళా సిబ్బంది నిర్వహించనున్నారు.
రైలు రాకపోకలు, టిక్కెట్లు, భధ్రత వంటి అన్ని రోజువారీ కార్యక్రమాలను మహిళే సిబ్బందే నిర్వహిస్తారని ఎస్‌సిఆర్‌ ప్రజా సంబంధాల ముఖ్య అధికారి ఎం ఉమాశంకర్‌ కుమార్‌ తెలిపారు.
చంద్రగిరి స్టేషన్‌ల్లో నలుగురు అసిస్టెంట్‌ స్టేషన్‌ మాస్టర్లను, ముగ్గురు పాయింట్స్‌ మహిళలను నియమిస్తారు.
బేగంపేట్‌లో ఎనిమిది మంది మహిళా కమర్షియల్‌ క్లర్క్‌లు, నలుగురు ఎంక్వెరీ-రిజర్వేషన్‌ క్లర్క్‌లు, ఆరుగురు కానిస్టేబుళ్లను, ఒక సబ్‌ ఇన్‌స్పెక్టర్‌ను నియమిస్తారు.
ఇక ఫిరంగిపురంలో ముగ్గురు అసిస్టెంట్‌ స్టేషన్‌ మాస్టర్లను, ఆరుగురు పాయింట్స్‌ మహిళలను, ఇద్దరు కానిస్టేబుళ్లను నియమిస్తారు.
