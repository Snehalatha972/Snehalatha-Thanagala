రాష్ట్రంలోని వివిధ గురుకులాల్లో ప్రకటించిన భాషా పండితుల పోస్టులకు బుధవారం ప్రిలిమినరీ రాతపరీక్ష జరగనుంది.
గురుకులాల్లోని పీజీటీ, టీజీటీ, పీడీ విభాగానికి చెందిన భాషా పండితులు ( తెలుగు, హిందీ, ఉర్దూ, సంస్కృతం ) పోస్టులకు బుధవారం ఉదయం 10 నుంచి మధ్యాహ్నం 12.30 గంటల వరకు రాతపరీక్ష నిర్వహిస్తారు.
ఈ పోస్టులకు 36,480 మంది అభ్యర్థులు దరఖాస్తు చేశారు.
హైదరాబాద్‌ మెట్రోపాలిటన్‌ డెవలప్‌మెంట్‌ అథారిటీ ( హెచ్‌ఎండీఏ ) పరిధిలోని రంగారెడ్డి, మేడ్చల్‌ జిల్లాల్లో 51 పరీక్షా కేంద్రాలను ఏర్పాటు చేశారు.
అభ్యర్థులు ఉదయం 9.45 వరకు పరీక్షా కేంద్రాలకు చేరుకోవాల్సి ఉంటుంది.
హాల్‌టికెట్‌, బ్లూ లేదా బ్లాక్‌ బాల్‌ పాయింట్‌ పెన్ను, ఆధార్‌కార్డు, గుర్తింపు కార్డు వెంటతెచ్చుకోవాలి.
