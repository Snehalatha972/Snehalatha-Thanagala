లైంగిక వేధింపుల కేసులో అరెస్టయి చంచల్‌ గూడ జైల్లోఉన్న గజల్‌ గాయకుడు శ్రీనివాస్‌కు నాంపల్లి కోర్టు మరో 14 రోజుల జ్యుడిషియల్‌ రిమాండ్‌ విధించింది.
గతంలో కోర్టు విధించిన రిమాండ్‌ ముగియడంతో పంజాగుట్ట పోలీసులు శ్రీనివాస్‌ను శనివారం కోర్టులో హాజరు పరిచారు.
రిమాండ్‌ నివేదికను పరిశీలించిన న్యాయమూర్తి ఈ నెల 25 వరకు రిమాండ్‌ పొడిగించారు.
మరోవైపు గజల్‌ శ్రీనివాస్‌ దాఖలు చేసిన బెయిల్‌ పిటిషన్‌ ఈ నెల 18న విచారణకు రానుంది.
లైంగికంగా వేధిస్తున్నారని ఓ మహిళ చేసిన ఫిర్యాదు మేరకు ఈనెల 2న గజల్‌ శ్రీనివాస్‌ను పంజగుట్ట పోలీసులు అరెస్టు చేసిన సంగతి తెలిసిందే.
