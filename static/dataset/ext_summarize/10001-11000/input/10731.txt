ప్రభుత్వ హామీల అమలు కోసం ఈ నెల 22న రాష్ట్ర వ్యాప్తంగా టీమాస్‌ ఫోరం ఆధ్వర్యంలో కలెక్టరేట్ల ముట్టడి కార్యక్రమం నిర్వహిస్తున్నట్లు టీమాస్‌ ఫోరం స్టీరింగ్‌ కమిటీ నాయకులు గద్దర్‌ తెలిపారు.
శనివారం సుందరయ్య విజ్ఞానకేంద్రంలో జరిగిన విలేకరుల సమావేశంలో ఆయన మాట్లాడుతూ తెలంగాణ ప్రభుత్వం ఏర్పడి నాలుగు సంవత్సరాలు కావస్తున్నా ఎన్నికల ముందు ఇచ్చిన ఏ ఒక్క హామీని నెరవేర్చలేదని ఆరోపించారు.
గత ప్రభుత్వాల మాదిరిగానే ప్రస్తుత ప్రభుత్వం కూడా అగ్రకులాల వారికే పెద్దపీట వేస్తోందని ఆరోపించారు.
జనాభా నిష్పత్తి ప్రకారం ఎస్సీ, ఎస్టీ, బీసీ, మైనా రిటీలకు రిజర్వేషన్లను పెంచాలని, కనీస వేతనాలు అమలు చేయాలని, ఖాళీగా ఉన్న ఉద్యోగాలను భర్తీ చేయాలని, ఎస్సీ, ఎస్టీలకు మూడు ఎకరాల భూమి పంపిణీ చేయాలని డిమాండ్‌ చేశారు.
వివిధ కులవృత్తుల వారందరూ తమ పనిముట్లతో కలెక్టరేట్ల ముట్టడి కార్యక్రమంలో పాల్గొనాలని గద్దర్‌ పిలుపునిచ్చారు.
సమావేశంలో టీమాస్‌ ఫోరం కన్వీనర్‌ జాన్‌వెస్లీ, సభ్యులు పి.ఎల్‌.విశ్వేశ్వరరావు, ఎం.వి.రమణ, ఆశ య్య, శ్రీరామ్‌నాయక్‌, దశరథ్‌ తదితరులు పాల్గొన్నారు.
