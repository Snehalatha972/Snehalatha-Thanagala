రాష్ట్రంలో వివిధ గురుకులాల్లోని 7,306 పోస్టులకు దరఖాస్తుల గడువు మంగళవారం ముగిసింది.
ఆర్ట్‌ టీచర్ల అర్హతల్లో టీఎస్‌పీఎస్సీ అధికారులు మళ్లీ సవరణ చేశారు.
క్రాఫ్ట్‌ టీచర్ల పోస్టులకు మాత్రమే దరఖాస్తు చేసేందుకు గడువు పొడిగించారు.
ఈనెల 11వ తేదీ వరకు క్రాఫ్ట్‌ టీచర్ల పోస్టులకు అర్హులైన అభ్యర్థులు దరఖాస్తు చేయాలని టీఎస్‌ పీఎస్సీ కార్యదర్శి ఏ వాణీప్రసాద్‌ మంగళవారం ఓ ప్రకటనలో తెలిపారు.
అన్ని కేటగిరీల పోస్టులకూ దరఖాస్తు చేసిన అభ్యర్థుల దరఖాస్తుల్లో తప్పుల సవరణకు అవకాశం కల్పించామని పేర్కొన్నారు.
ఈనెల 12,13 తేదీల్లో టీఎస్‌పీఎస్సీ వెబ్‌సైట్‌ అభ్యర్థులకు అందుబాటులో ఉంటుందని తెలిపారు.
దరఖాస్తుల్లో పుట్టినతేదీ, పేరు, తండ్రిపేరు, విద్యార్హతల్లో తప్పులుంటే సరిదిద్దుకోవాలని సూచించారు.
ట్రెయిన్డ్‌ గ్రాడ్యుయేట్‌ టీచర్‌ ( టీజీటీ ) , పోస్ట్‌ గ్రాడ్యుయేట్‌ టీచర్‌ ( పీజీటీ ) , ఫిజికల్‌ డైరెక్టర్‌ ( పీడీ ) పోస్టులకు ప్రిలిమనరీ రాతపరీక్ష ఆంగ్ల మాధ్య మంలో ఈనెల 31న నిర్వహించనున్నారు.
భాషా పండితుల పోస్టులకు ప్రత్యేకంగా ప్రిలిమినరీ రాతపరీక్షను నిర్వహిస్తామని టీఎస్‌పీఎస్సీ ప్రకటించింది.
