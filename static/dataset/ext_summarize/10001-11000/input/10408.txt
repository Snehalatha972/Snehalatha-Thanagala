గొంతులేని పేదలకు 'విశాలాంధ్ర' గొంతుకగా నిలిచిందని మీడియా ఆకాడమి ఆఫ్‌ తెలంగాణ చైర్మన్‌ అల్లం నారాయణ తెలిపారు.
విశాలాంధ్ర పత్రిక ప్రస్తావన లేకుండా పత్రికారంగం గురించి ఏమీ మాట్లాడలేమన్నారు.
ఆ పత్రిక తెలుగుజాతి జీవనాన్ని ప్రతిభింబించిందని తెలిపారు.
ఆదివారం హైదరాబాద్‌లో జరిగిన 'విశాలాంధ్ర' పత్రిక 65వ వార్షికోత్సవంలో ఆయన మాట్లాడారు.
విశాలాంధ్ర పత్రిక నిలబడి వందేళ్లు దాటి విజయ ప్రస్థానం కొనసాగించాలని ఆకాంక్షించారు.
విశాలాంధ్ర విజ్ఞాన సమితి కార్యదర్శి రావుల వెంకయ్య అధ్యక్షతన జరిగిన కార్యక్రమంలో పత్రిక సంపాదకులు ముత్యాల ప్రసాద్‌, జనరల్‌ మేనేజర్‌ పి.హరినాథరెడ్డి, బ్యూరో ఇన్‌చార్జీ గుర్రం రాంమోహ న్‌రెడ్డి, సీపీఐ కార్యదర్శి చాడ వెంకటరెడ్డి, కార్యదర్శివర్గ సభ్యులు మల్లెపల్లి ఆదిరెడ్డి, పశ్య పద్మ, ఐఏఎల్‌ జాతీయ ప్రధాన కార్యదర్శి బొమ్మగాని ప్రభాకర్‌, అరసం ప్రధాన కార్యదర్శి వేల్పుల నారాయణ, రాములుయాదవ్‌ తదితరులు పాల్గొన్నారు.
