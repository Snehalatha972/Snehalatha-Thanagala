ఉపాధ్యాయుల ఏకీకత సర్వీసు రూల్స్‌ గెజిట్‌ రాగానే దీనికి సంబంధించిన కార్యాచరణ చేపడుతామని ఉపముఖ్యమంత్రి, విద్యాశాఖ మంత్రి కడియం శ్రీహరి చెప్పారు.
ఏకీకత సర్వీసు నిబంధనలపై ప్రత్యేకంగా ఒక కమిటీని వేస్తామని, దాని ద్వారా అమలు చేస్తామని తెలిపారు.
ఉపాధ్యాయ సంఘాలతో త్వరలోనే సమావేశం నిర్వహించి, సలహాలు, సూచనలు తీసుకుంటామని చెప్పారు.
పెండింగ్‌లో ఉన్న ఏకీకృత సర్వీస్‌  రూల్స్‌ ఫైల్‌పై రాష్ట్రపతి ఆమోదముద్ర వేయడంపై ఆయన హర్షం వ్యక్తం చేశారు.
శుక్రవారం సచివాలయంలో ఉపాధ్యాయ ఎమ్మెల్సీలు, సంఘాల నేతలు కడియంను కలిసి కృతజ్ఞతలు తెలిపారు.
ఈ సందర్భంగా మంత్రి మాట్లాడుతూ ప్రజలకు సర్కారు బడులపై నమ్మకం పెరిగేలా అన్ని పాఠశాలల్లో వసతులు కల్పిస్తా మని, టీచర్లు తరగతి గదిలో సెల్‌ఫోన్‌ మాట్లాడవద్దని ఆయన సూచించారు.
