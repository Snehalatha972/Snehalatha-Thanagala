తెలంగాణ రాష్ట్రంలో బీపీఈడీ, డీపీఈడీ కోర్సుల్లో ప్రవేశాలకు నిర్వహించే ఫిజికల్‌ ఎడ్యు కేషన్‌ కామన్‌ ఎంట్రెన్స్‌ టెస్ట్‌ ( పీఈసెట్‌ ) 2017 దరఖాస్తు దాఖలు గడువును రాష్ట్ర ప్రభుత్వం పొడి గించింది.
ఈనెల 15 నుంచి 22వ తేదీ వరకు దరఖాస్తు దాఖలు పొడిగిస్తున్నట్టు పీఈసెట్‌ కన్వీనర్‌ వీ.త్యనారాయణ సోమవారం ఓ ప్రకటనలో తెలిపారు.
పీజీఈసెట్‌ రాతపరీక్ష నిర్వహణ తేదీని వాయిదా వేసినట్టు పేర్కొన్నారు.
రాతపరీక్ష తేదీని ఈనెల 29 నుంచి వచ్చేనెల 5వ తేదీకి మార్చామని తెలిపారు.
వచ్చేనెల 5 నుంచి అభ్యర్థులకు దేహదారుడ్య పరీక్షలు నిర్వహిస్తామని పేర్కొన్నారు.
సోమవారం నాటికి బీపీఈడీ కోర్సుకు 3,488 మంది, డీపీఈడీ కోర్సుకు 3,249 మంది అభ్యర్థుల చొప్పున మొత్తం 6,737 మంది అభ్యర్థులు దరఖాస్తు చేశారని తెలిపారు.
అపరాధ రుసుం రూ.500తో ఈనెల 25 వరకు, రూ.2 వేలతో ఈనెల 29 వరకు, రూ.5 వేలతో వచ్చేనెల ఒకటో తేదీ వరకు దరఖాస్తు చేసేందుకు గడువుందని పేర్కొన్నారు.
వచ్చేనెల 2వ తేదీ నుంచి దరఖాస్తు చేసిన అభ్యర్థులు వెబ్‌సైట్‌ నుంచి హాల్‌టికెట్లు డౌన్‌లోడ్‌ చేసుకోవాలని సూచించారు.
