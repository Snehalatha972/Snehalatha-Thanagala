కాంగ్రెస్‌ హయాంలో ఏ నాయకులైనా సిరిసిల్లను పట్టించుకున్నారా ? అని మంత్రి తలసాని శ్రీనివాస్‌ యాదవ్‌ ప్రశ్నించారు.
కేటీఆర్‌పై ప్రతిపక్షాల ఆరోపణలు సరికాదని, హిమాంషు సంస్థ స్థాపించిన మాట నిజమే కానీ అది ఏడేళ్లుగా మూతపడి ఉందని ఆయన తెలిపారు.
మంత్రిగా కేటీఆర్‌ సరిగ్గా పనిచేయకపోతే అడగటంలో తప్పు లేదు కానీ ఇలాంటి అవాస్తవ ఆరోపణలు చేయడం సరికాదన్నారు.
మియాపూర్‌ భూ స్కాంలో కూడా తనపై చేసిన ఆరోపణలనైనా నిరూపించగలిగారా ? ప్రతిపక్షాలు ఒళ్లు దగ్గర పెట్టుకుని మాట్లాడితే మంచిదని, నోటికొచ్చినట్లు ఆరోపణలు చేస్తే ఆ తర్వాత వాటి పరిణామాలు తీవ్రంగా ఉంటాయని హెచ్చరించారు.
