ఏదైనా ప్రమాదం జరిగితే హైదరాబాద్‌లోని ఐమాక్స్‌ థియేటర్‌ నుంచి అత్యవసరంగా బయటకు వెళ్లేందుకు సీట్ల మధ్య దారి లేదని పేర్కొంటూ తార్నాకాకు చెందిన విజయగోపాల్‌ అనే రాసిన లేఖను హైకోర్టు ప్రజా ప్రయోజన వ్యాజ్యం ( పిల్‌ ) గా స్వీకరించి విచారణ చేపట్టింది.
ప్రభుత్వ ప్రధాన కార్యదర్శి, హైదరాబాదు పోలీస్‌కమిషనర్‌, అగ్నిమాపక శాఖ డిజి సహా ఐమాక్స్‌ థియేటర్‌ యాజమాన్యానికి న్యాయస్థానం నోటీసులు జారీ చేసింది.
మూడు వారాల్లోగా దీనిపై వివరణ ఇవ్వాలని ఆదేశించింది.
ఐమాక్స్‌పై చర్యలు తీసుకోవాలని హైదరాబాద్‌ పోలీస్‌ కమిషనర్‌కు ఫిర్యాదు చేసినప్పటికీ స్పందన రాలేదని విజయగోపాల్‌ తన లేఖలో తెలిపారు.
