హైదరాబాద్‌ సోలార్‌ప్లాంట్‌ పనులు జరుగుతుండగా ప్రమాదవశాత్తు క్రేన్‌చైన్‌ విరిగిపడి ముంబైకి చెందిన ఇంజనీరు మృతిచెందాడు.
ఈ సంఘటన రాజన్న సిరిసిల్ల జిల్లా ముస్తాబాద్‌ మండలంలోని నామాపూర్‌లో బుధవారం చోటుచేసుకుంది.
పోలీసులు తెలిపిన వివరాల ప్రకారం గ్రామ శివారులోని 200 ఎకరాల్లో గత మూడు నెలలుగా సోలార్‌ప్లాంట్‌ నిర్మాణం జరుగుతోంది.
ఈ నేపథ్యంలో బుధవారం సోలార్‌ప్లాంట్‌లో సామగ్రి దించుతుండగా క్రేన్‌చైన్‌ విరిగిపడి ముంబైకి చెందిన యోగోష్‌ విశ్వనాథ్‌పూజారి ( 54 ) కి తీవ్ర గాయాలయ్యాయి.
వెంటనే అతన్ని ముస్తా బాద్‌లోని ప్రయివేటు ఆస్పత్రికి తరలించగా అప్పటికే మృతిచెందినట్టు వైద్యులు నిర్ధారించారు.
మృతదేహాన్ని సిరిసిల్ల ఏరియా ఆస్పత్రికి తరలించారు.
ఎస్సై ప్రవీణ్‌కుమార్‌ చేరుకుని సంఘటనా స్థలాన్ని పరిశీలించి కేసు నమోదు చేసుకున్నారు.
