సప్తస్వర మాలిక సాంస్కృతిక సంస్థ ఆధ్వర్యంలో త్యాగరాయ గానసభలోని లలిత కళావేదికపై ఆదివారం జనమంచి చరణ్‌ రచించిన మీరాబాయి పద్యాల సంపుటి ఆవిష్కరణ సభ జరిగింది.
ముఖ్య అతిథిగా విశ్రాంత న్యాయమూర్తి జస్టిస్‌ నాగమారుతి శర్మ హాజరై సంపుటిని ఆవిష్కరించి మాట్లాడారు.
మీరాబాయి హిందీలో రాసిన గీతాలను తెలుగులో అనువదించిన చరణ్‌ చిన్న వయసులోనే అప్రతిమాన ప్రతిభను ప్రదర్శించారని అభినందించారు.
అధ్యక్షత వహించిన సినీ జర్నలిస్ట్‌ ఎస్వీరా మారావు మాట్లాడుతూ మీరాబాయి భజనలు ఆంగ్లంలో మీరాబాయి పోయంస్‌గా అనువదించారని, వీటిని తెలుగులో స్వేచ్ఛానువాదం సులభ శైలిలో చేశారని పేర్కొన్నారు.
సాహితీవేత్త డా.ఓలేటి పార్వతీశం పద్యాలు కావు గంథవహుని చరణాలు అని అభివర్ణించారు.
వేదికపై విశ్రాంత న్యాయాధికారి జనమంచి సాంబశివరావు, గానసభ అధ్యక్షులు కళా జనార్ధ నమూర్తి పాల్గొన్నారు.
