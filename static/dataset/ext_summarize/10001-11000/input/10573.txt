గ్రూప్-2 నియామక ప్రక్రియపై హైకోర్టు ఇచ్చిన స్టేపై టీఎస్‌పీఎస్సీ ఛైర్మన్ ఘంటా చక్రపాణి స్పందించారు.
గ్రూప్-2 ప్రక్రియపై హైకోర్టు పూర్తి తీర్పు ఇవ్వలేదని, స్టే విధిస్తూ మధ్యంతర ఉత్తర్వులు ఇచ్చిందని ఘంటా చక్రపాణి తెలిపారు.
హైకోర్టు ఆదేశాల మేరకు ధ్రువపత్రాల పరిశీలన ఆపేస్తామన్నారు.
ఈ విషయమై అప్పీల్‌కు వెళ్లాలా ? వద్దా ? అనే అంశంపై న్యాయనిపుణులతో చర్చిస్తామన్నారు.
నిర్ణీత గడువులోగా హైకోర్టుకు పూర్తి వివరాలు సమర్పిస్తామని చక్రపాణి వెల్లడించారు.
గ్రూప్-2 నియామక ప్రక్రియపై స్టే విధించిన హైకోర్టు మూడు వారాల వరకు గ్రూప్-2 ఉద్యోగాలకు సంబంధించి ఎలాంటి ప్రక్రియ నిర్వహించవద్దని టీఎస్‌పీఎస్సీకి ఆదేశాలు జారీచేసిన విషయం తెలిసిందే.
