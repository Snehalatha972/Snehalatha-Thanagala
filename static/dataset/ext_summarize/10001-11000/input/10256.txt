రాష్ట్రంలో తీజ్‌ ఉత్సవాల నిర్వహణకు నిధులు కేటాయించాలని గిరిజన విద్యార్థి సమాఖ్య ( టీఎస్‌ఎ ఫ్‌ ) డిమాండ్‌ చేసింది.
ఈ మేరకు ఆదివారం ముఖ్యమంత్రి కే.చంద్రశేఖరరావుకు టీఎస్‌ఎఫ్‌ రాష్ట్ర అధ్యక్షుడు భూక్యా చందు నాయక్‌, ప్రధాన కార్య దర్శి మూడ్‌ శోభన్‌ నాయక్‌ బహిరంగలేఖ రాశారు.
లంబాడీల సంస్కృతిలో భాగంగా ఏటా తీజ్‌ ఉత్సవాలు జరపడం ఆనవాయితీగా వస్తోందని ఓ ప్రకటనలో తెలిపారు.
వంశపారంపర్యంగా జరుగుతున్న ఈ తీజ్‌ పండుగ బంజారా బతుకమ్మ వంటిదని పేర్కొన్నారు.
పవిత్రంగా కన్నెపిల్లలు జరిపే తీజ్‌ ఉత్సవాలు ప్రతి తండాలో జరుగుతుందని తెలిపారు.
తొమ్మిది రోజులపాటు జరిగే ఈ ఉత్సవాలు గోధుమలు విత్తుట, బోరడి రమ్మేరే, గణ్‌గోర్‌ పూజే రో, డోలి రమ్మేరో పేరుతో రోజూ ఆటపాటలతో నిర్వ హిస్తారని పేర్కొన్నారు.
తొమ్మిదో రోజు ఊరేగింపుగా వెళ్లి తీజ్‌ బుట్టలను చెరువులో నిమజ్జనం చేయడంతో పూర్తవుతుందని తెలిపారు.
ఈ ఉత్సవాలు ఖర్చుతో కూడినవి కావడంతో గిరిజనులు నిర్వహించలేకపోతున్నారని పేర్కొన్నారు.
బోనాలు, బతుకమ్మ వంటి పండులను ప్రభుత్వం ప్రోత్సహిస్తు న్నట్టుగానే బంజారా బతుకమ్మ అయిన తీజ్‌ ఉత్సవాలకు ప్రభుత్వం నిధులు మంజూరు చేయాలని, అనుమతి ఇస్తే తండాల్లో సర్వీసు చేయడానికి తమ సంఘం సిద్ధంగా ఉందని తెలిపారు.
