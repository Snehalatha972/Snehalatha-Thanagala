రాష్ట్రంలో గ్రూప్‌-1 పోస్టులకు ఈనెల 24వ తేదీ నుంచి ఇంటర్వ్యూలు ప్రారంభం కానున్నాయి.
128 గ్రూప్‌-1 పోస్టులకు 240 మంది అభ్యర్థులను తెలంగాణ రాష్ట్ర పబ్లిక్‌ సర్వీస్‌ కమిషన్‌ ( టీఎస్‌పీఎస్సీ ) ఎంపిక చేసిన విషయం తెలిసిందే.
ఎంపికైన అభ్యర్థులకు ధ్రువపత్రాల పరి శీలన పూర్తి చేసింది.
ఇక ఇంటర్వ్యూల నిర్వహణకు టీఎస్‌ పీఎస్సీ సిద్ధమవుతున్నది.
గ్రూప్‌-1 పోస్టులకు సంబంధించి రాష్ట్ర ప్రభుత్వం అధికారులతో ఇంటర్వ్యూ బోర్డును నియమించింది.
ఈ మేరకు రాష్ట్ర ప్రభుత్వ ప్రధాన కార్యదర్శి ఎస్పీ సింగ్‌ మంగళవారం ఉత్తర్వులు జారీ చేశారు.
గ్రూప్‌-1 పోస్టుల్లోని సంబంధిత శాఖ కార్యదర్శి/ముఖ్యకార్యదర్శి/ప్రత్యేక ముఖ్యకార్యదర్శి ఇంటర్వ్యూ బోర్డులో సభ్యులుగా ఉంటారని తెలిపారు.
టీఎస్‌పీఎస్సీ ఇంటర్వ్యూ షెడ్యూల్‌ను సంబంధిత శాఖల అధికారులకు పంపిస్తుందని పేర్కొన్నారు.
ఆయా తేదీల్లో హాజరుకావాలని కోరారు.
