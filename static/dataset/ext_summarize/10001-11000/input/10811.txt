తరతరాలుగా కులవివక్షతోపాటు అంటరాని తనాన్ని అనుభవిస్తున్న దళితుల అభ్యున్నతి కోసం పుచ్చలపల్లి సుందరయ్య శక్తివంచన లేకుండా కృషిచేశారని దళితమైనార్టీ సమితి రాష్ట్ర అధ్యక్షులు గొల్లపల్లి దయానందరావు అన్నారు.
శుక్రవారం సుందరయ్య 32వ వర్థంతి సందర్భంగా కులవివక్ష వ్యతిరేక పోరాట సంఘం ( కేవీపీఎస్‌ ) రాష్ట్ర కార్యాలయంలో వర్ధంతి కార్యక్రమం కేవీపీఎస్‌ రాష్ట్ర ప్రధాన కార్యదర్శిటి స్కైలాబ్‌బాబు అధ్యక్షతన జరిగింది.
సుందరయ్య చిత్రపటానికి దయానందరావు పూలమాలు వేసి నివాళులు అర్పించారు.
అనంతరం దయానందరావు మాట్లాడుతూ దేశంలో అత్యున్నత విలువలని రాజకీయాలకు అద్దిననేత అని కొనియాడారు.
ఆలోచనలు, ఆచరణతోపాటు వ్యక్తిత్వంలోనూ ఆయన సాటిలేని వారన్నారు.
అసమానతల వ్యతిరేక ఉద్యమాన్ని ఇన ఇంటి sనుంచే ప్రారంభించారని చెప్పారు.
తన ఆస్థిని మొత్తం ప్రజాప్రయోజనార్థం ఖర్చు చేసిన త్యాగశీలి అన్నారు.
పార్లమెంటుకి సైకిల్‌పై వెళ్లి ప్రజాపక్షపాతిగా పనిచేశారని అభిప్రాయపడ్డారు.
ఈ కార్యక్రమంలో కేవీపీఎస్‌ రాష్ట్ర అధ్యక్షులు కాడిగల్ల భాస్కర్‌, ఉపాధ్యక్షులు దశరథ్‌, నాయకులు డివైఎఫ్‌ఐ రాష్ట్ర అధ్యక్ష, కార్యదర్శులు విప్లవ్‌కుమార్‌, విజయకుమార్‌, ఎస్‌ఎఫ్‌ఐ రాష్ట్ర నాయకులు లక్ష్మన్‌, ఉపాధ్యక్షులు దశరథ్‌, నాయకులు రాములు, ఎంబీసీ సెంట్రల్‌ సీటీ కార్యదర్శి నరేష్‌ పాల్గొన్నారు.
