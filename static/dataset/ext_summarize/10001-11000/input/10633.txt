తెలంగాణ రాష్ట్రంలోని పారిశ్రామిక శిక్షణా సంస్థ ( ఐటీఐ ) లలో ఈ ఏడాది నుంచి ఆన్‌లైన్‌ ప్రవేశాలు నిర్వహించనున్నట్టు తెలంగాణ హోం, కార్మిక శాఖ మంత్రి నాయిని నర్సింహారెడ్డి ప్రకటించారు.
అందువల్ల రేపట్నుంచి ఆన్‌లైన్‌లోనే విద్యార్థుల నుంచి దరఖాస్తులు స్వీకరించనున్నట్టు చెప్పారు.
ఆన్‌లైన్‌ ప్రవేశాలకు సంబంధించిన వెబ్‌సైట్‌ను ఆయన ఈ రోజు సచివాలయంలో ప్రారంభించారు.
విద్యార్థులకు సౌలభ్యంగా వుండేందుకు ఆన్‌లైన్‌ విధానాన్ని అమలుచేస్తున్నామని, పూర్తి పారదర్శకంగా ప్రవేశాలు జరుగుతాయన్నారు.
రాష్ట్రంలో యువతకు ఉపాధి అవకాశాలు కల్పిస్తున్నామని, ఐదేళ్లలో లక్ష ఉద్యోగాలను భర్తీ చేసి తీరుతామన్నారు.
