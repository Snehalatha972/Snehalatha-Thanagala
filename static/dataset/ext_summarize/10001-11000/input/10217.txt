గుజరాత్‌ కాటన్‌కంటే తెలంగాణ కాటన్‌ ఎంతో నాణ్యమైనదని, అందుకే వరంగల్‌లో 2 వేల ఎకరాల్లో 2 లక్షల మందికి ఉపాధి కల్పించేలా టెక్స్‌టైల్‌ పార్కును ఏర్పాటు చేస్తున్నామని మంత్రి కేటీఆర్‌ తెలిపారు.
ఫామ్‌ టూ ప్యాషన్‌ విధానంతో ఈ టెక్స్‌టైల్‌ పార్క్‌ తీసుకొస్తున్నామని, ఒక్క తిరుపూర్‌లోనే 34 వేల కోట్ల వస్త్ర ఉత్పత్తి జరుగుతుందని ఆయన పేర్కొన్నారు.
అలాగే సిరిసిల్లలో రూ.30 కోట్లతో అపారెల్‌ పార్క్‌ ఏర్పాటు చేయబోతున్నామని, చేనేత ఉత్పత్తులకు పెద్దపీట వేస్తున్నామని మంత్రి తెలిపారు.
తెలంగాణలో అద్భుతమైన చేనేత వస్త్రతయారీదారులున్నారని, పోచంపల్లి చేనేత వస్త్రాలు చూసి ఎంతో మంది ప్రముఖులు అబ్బురపడ్డారని ఆయన చేనేత రైతులను కొనియాడారు.
దేశంలోనే అతిపెద్ద టెక్స్‌టైల్‌ పార్క్‌ను ఇక్కడ ఏర్పాటు చేస్తున్నామని మంత్రి తెలిపారు.
