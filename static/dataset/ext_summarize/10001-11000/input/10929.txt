బ్యాంకులలో రుణాలు ఎగొట్టే ప్రముఖుల జాబితాను ఆదాయపు పన్ను చెల్లించని వారి జాబితాను బహిరంగం చేసి వారి సంపదను ప్రభుత్వ పరం చేసుకుంటే ఎందరో నిరుద్యోగులకు ఉద్యోగ అవకాశలు మంచి జీతాలతో కల్పించవచ్చని ఉభయ తెలుగు రాష్ట్రాల ఉన్నత న్యాయస్థానం విశ్రాంత న్యాయమూర్తి జస్టిస్‌చంద్రకుమార్‌ అన్నారు.
నగర కేంద్ర గ్రంథాలయంలోని సమావేశ మందిరంలో బుధవారం తెలంగాణ ప్రజావేదిక ఆధ్వర్యంలో నిరుద్యోగ సదస్సు జరిగింది.
ముఖ్య అతిధిగా చంద్రకుమార్‌ మాట్లాడుతూ ఇటీవల నిజాంబాద్‌లో అధికారుల అవినీతి ద్వారా వెలికి తీసిన 300 కోట్ల రూపాయలతో వేల మంది నిరుద్యోగులకు ప్రభుత్వం ఉద్యోగాలు కల్పించవచ్చాన్నారు.
సామాన్యుల తీసుకున్న రుణాలను బలవంతంగా వసూలు చేసే బ్యాంకులు పెద్దవారిని బతిమాలుకుంటున్నారని ఆపేక్షించారు.
నిరుద్యోగులు నిరాశ, నిసృహలకు గురికా కుండా సమస్యలను పరిష్కరించుకునే ఆత్మ విశ్వాసం ఉద్యోగ సాధనకు ధృడ సంకల్పం ఉండా లన్నారు.
నిరుద్యోగ వేదిక నిర్వాహకులు తెలంగాణలో లక్షా పదిహేను వేల ఖాళీగా ఉన్న ఉద్యోగాలను భర్తీ చేయాలని డిమాండ్‌ చేశారు.
