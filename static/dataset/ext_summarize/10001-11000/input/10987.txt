రాష్ట్రంలో పాలిటెక్నిక్‌ కోర్సుల్లో 2017-18 విద్యాసంవత్సరంలో ప్రవేశాలకు ఏప్రిల్‌ 22న నిర్వహించిన పాలీసెట్‌ రాతపరీక్ష ఫలితాలు శనివారం విడుదల కానున్నాయి.
హైదరాబాద్‌ లోని రాష్ట్రీయ ఉచ్చతర్‌ శిక్షా అభియాన్‌ ( రూసా ) కేంద్రంలో శనివారం ఉదయం 11 గంటలకు ఉప ముఖ్యమంత్రి కడియం శ్రీహరి విడుదల చేయనున్నారు.
పాలీసెట్‌కు రాష్ట్రవ్యాప్తంగా 1,31,044 మంది అభ్యర్థులు దరఖాస్తు చేసుకోగా, రాతపరీక్షకు 1,28,118 ( 98 శాతం ) మంది హాజరయ్యారు.
రాతపరీక్ష నిర్వహణకోసం 52 పట్టణాల్లో 390 పరీక్షా కేంద్రాలు ఏర్పాటు చేశారు.
పాలీసెట్‌ రాతపరీక్షకు బాలురు 80,638 మంది దరఖాస్తు చేయగా, 78,918 మంది విద్యార్థులు రాశారు.
బాలికలు 50,406 మంది దరఖాస్తు చేసుకోగా, 49,200 మంది పరీక్షకు హాజరయ్యారు.
