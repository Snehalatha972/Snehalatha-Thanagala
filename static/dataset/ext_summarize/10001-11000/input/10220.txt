మహబూబాబాద్‌ జిల్లా కలెక్టర్‌ ప్రీతిమీనా పట్ల ఎమ్మెల్యే శంకర్‌నాయక్‌ అనుచిత ప్రవర్తనను నిరసిస్తూ విపక్షాలు ఆందోళచేపట్టాయి.
మహబూబాబాద్‌ జిల్లా కేంద్రంలో కాంగ్రెస్‌, సీపీఐ, సీపీఎం ఆధ్వర్యంలో పట్టణంలో భారీ ర్యాలీ నిర్వహించారు.
ఈ సందర్భంగా ఎమ్మెల్యే దిష్టిబొమ్మ దహనం చేశారు.
తక్షణమే శంకర్‌ నాయక్‌ను తెరాస నుంచి సస్పెండ్‌ చేసి, ఎమ్మెల్యే పదవి నుంచి బర్త్‌రఫ్‌ చేయాలని, నిర్భయ చట్టం కింద కేసు నమోదు చేయాలని డిమాండ్‌ చేశారు.
మహిళా కలెక్టర్‌కే భద్రత లేకపోతే ఇక సామాన్యుడి పరిస్థితి ఏమిటని ప్రశ్నిస్తూ ఆగ్రహం వ్యక్తంచేశారు.
ఇలాంటి ఘటనలు భవిష్యత్తులో పునరావృతం కాకుండా కఠిన చర్యలు తీసుకోవాలని ప్రభుత్వాన్ని కోరారు.
