కవికి చిత్తశుద్ధి ఉంటేనే సమాజంపట్ల, విలువలపట్ల అవగాహనతో అక్షరీకరించగలరని ప్రముఖ కవి డా.ఎం.కె.రాము అన్నారు.
శ్రీ త్యాగరాయ గానసభలోని లలిత కళావేదికపై ఆదివారం తెలుగు సాహిత్య కళాపీఠం రమ్య సాహితీ సంయుక్త ఆధ్వర్యంలో గురు పూర్ణిమ సందర్భంగా కవి సమ్మేళనం జరిగింది.
అధ్యక్షత వహించిన డా.ఎం.కె.రాము మాట్లాడుతూ కథలు, నవలలు రాసేవారి సంఖ్య కంటే కవుల సంఖ్య పెరుగుతోం దని, ఇది కవితా కాలమని వ్యాఖ్యానించారు.
ముఖ్య అతిథిగా పాల్గొన్న ప్రఖ్యాత అవదాని డా.రాపాక ఏకాంభరచార్యులు మాట్లాడుతూ పద్య రచన తగ్గి, వచన, గేయ, సాహిత్య ప్రాదాన్యం పెరుతోందన్నారు.
శంకర్‌ వేదిక అధ్యక్షులు వై.రాజేంద్రప్రసాద్‌ ఆదిలీల ఫౌండేషన్‌ అధ్యక్షుడు ఆది నారాయణ పాల్గొన్న సభకు రామ్‌గోపాల్‌ స్వాగతం పలకగా చిక్కా దేవదాసు వందన సమర్పణ చేశారు.
ఈ సందర్భంగా కవి సమ్మేళనం పెద్దూరు వెంకటం దాసు నిర్వహణలో అక్కిరాజు సుందరరామకృష్ణ, చిక్కా శంకర్‌, వివి సత్యప్రసాద్‌, రఘుశ్రీ, కనకా చారి, విద్యాదరరావు, రఘుపతి, తంగిరాల చక్రవర్తి తదితరులు స్వీయ కవితలను చదివారు.
