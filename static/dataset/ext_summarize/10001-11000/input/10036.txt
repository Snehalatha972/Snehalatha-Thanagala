సినారె సాహిత్యానికి తెలుగు సాహిత్యంలో ప్రత్యేక గుర్తింపు ఉందని జాతీయ స్థాయిలో ఆయన రచించిన కవితలు ఇతర భాష సాహిత్యం కంటే తక్కువ కాదని తెలంగాణ రాష్ట్ర అధికార భాషా సంఘం అధ్యక్షులు దేవులపల్లి ప్రభాకర్‌రావు అన్నారు.
వంశీ ఇంటర్నేషనల్‌ వంశీ విజ్ఞానపీఠం ఆధ్వర్యంలో తెలంగాణ పర్యాటక శాఖ సౌజన్యంతో శ్రీత్యాగరాయ గానసభలోని లలిత కళావేదికపై జరుగుతున్న సినారె సాహితీవైభవం సాహితీవేత్తల ప్రసంగ పరంపర ముగింపు శుక్రవారం జరిగింది.
ముఖ్య అతిధిగా ప్రభాకర్‌రావు పాల్గొని మాట్లాడుతూ తొమ్మిది రోజుల పాట జరిగిన సినారె సాహితీవిశ్లేషణ ఎందరో ఆధునిక కవులకు కరదీపిక అన్నారు.
ఈ ప్రసంగాలను గ్రంథ రూపంలో తీసుకురావాలన్నారు.
ప్రముఖ సాహితీవేత్త డా.నరిమెళ్ల భాస్కర్‌ సినారె సంపుటి 'మా ఊరి మాట్లాడింది' విశ్లేషిస్తూ ప్రసంగించారు.
