ప్రజల హక్కుల కోసం ఉద్యమిస్తున్న వారిపై నమోదు చేసిన తప్పుడు కేసులను వెంటనే ఎత్తివేయాలని సీపీఐ తీర్మానం చేసింది.
పార్టీ నేత కందాళ రామకృష్ణ అధ్యక్షతన బుధవారం మఖ్దూంభవన్‌లో జరిగిన సీపీఐ రాష్ట్ర కౌన్సిల్‌ సమావేశంలో ఈ మేరకు తీర్మా నం చేశారు.
రాష్ట్రంలో భావ ప్రకటన, నిరసన తెలిపే హక్కుపై ప్రభుత్వం ఉక్కుపాదం మోపుతున్నదని ఆందోళన వ్యక్తం చేసింది.
ప్రజా సమస్యలను ప్రభుత్వాల దృష్టికి తీసుకెళ్లడానికి ధర్నాలు చేసే 'ధర్నా చౌక్‌'ను ఎత్తివేసి, అనుమతివ్వకపోవడం ప్రజాస్వా మ్యాన్ని అపహాస్యం చేయడమేమని విమర్శించింది.
ప్రభుత్వ నిర్ణయానికి వ్యతిరేకంగా రాష్ట్ర వ్యాపితంగా జరుగుతున్న నిరసన కార్య క్రమాల్లో పెద్ద ఎత్తున పాల్గొంటున్న ప్రజా సంఘాల నేతలు, ఉద్యమకారులు, రాజకీయ పార్టీలు, నిరుద్యోగులు, రైతులు, విద్యార్థులు, కార్మికులపై పోలీసుల దమనకాండకు దిగడాన్ని సమావేశం ఖండించింది.
ఆందోళన కారులపై నమోదు చేసిన తప్పుడు కేసులను తక్షణమే విరమించుకోవాలని సమావేశంలో తీర్మానం చేసింది.
