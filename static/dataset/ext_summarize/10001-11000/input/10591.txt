ఈ నెల 24న హైదరాబాద్‌లో నేషనల్ వేస్ట్ మేనేజ్‌మెంట్ సమ్మిట్ ( ఎన్‌డబ్ల్యూఎంఎస్ ) జరుగనుంది.
జీహెచ్‌ఎంసీ, ఎలెట్స్ టెక్నో మీడియా ప్రైవేట్ లిమిటెడ్ సంయుక్తంగా సమ్మిట్‌ను నిర్వహించనున్నాయి.
ఐటీ, మున్సిపల్ శాఖ మంత్రి కేటీఆర్ సమ్మిట్‌ను ప్రారంభించనున్నారు.
వ్యర్థపదార్థాల నిర్వహణలో అనుసరించాల్సిన కొత్త పద్దతులు, ఆవిష్కరణలపై ప్రభుత్వ, ప్రైవేట్ సెక్టార్లకు చెందిన ప్రతినిధులు సమ్మిట్‌లో ప్రసంగాలు వినిపించనున్నారు.
ఈ విషయమై జీహెచ్‌ఎంసీ కమిషనర్ జనార్థన్‌రెడ్డి మాట్లాడుతూ టెక్నాలజీను ఉపయోగించుకుని వ్యర్థపదార్థాల నిర్వహణకు కొత్త విధానాలను తెలుసుకోవడానికి ఎన్‌డబ్ల్యూఎంఎస్ వేదికగా నిలువనుందన్నారు.
స్వచ్ఛ భారత్ మిషన్-స్వచ్ఛ సర్వేక్షన్‌లో భాగంగా జీహెచ్‌ఎంసీ ఆధ్వర్యంలో పచ్చదనం-పరిశుభ్రతపై పలు కార్యక్రమాలను చేపడుతున్నట్లు తెలిపారు.
వ్యర్థపదార్థాల నిర్వహణలో భాగంగా దేశవ్యాప్తంగా వివిధ ప్రాంతాల్లో సాలిడ్ వేస్ట్ మేనేజ్‌మెంట్‌పై 100 మంది అధికారులతో వర్క్‌షాప్‌లను నిర్వహిస్తున్నట్లు తెలిపారు.
