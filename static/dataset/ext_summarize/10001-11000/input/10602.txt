హైదరాబాద్‌లోని ఖైరతాబాద్‌ ఆర్టీయే కార్యాలయంలో బుధవారం ఉదయం మంటలు చెలరేగాయి.
ప్రాథమిక సమాచారం ప్రకారం, షార్ట్‌ సర్క్యూట్‌ కారణంగా ఏర్పడ్డ ఈ మంటలు, కొద్ది సేపట్లోనే భవనమంతా వ్యాపించాయి.
అగ్నిమాపక సిబ్బంది మంటలను ఆర్పేందుకు శ్రమిస్తున్నారు.
ప్రమాదం జరిగిన సమయానికి ఇంకా ఆఫీసు తెరవలేదు.
ఆస్తినష్టమే తప్ప ప్రాణనష్టం లేదని అధికారులు పేర్కొన్నారు.
ఎగసిన మంటలతో పొగ ఆ ప్రాంతాన్ని కమ్మేయగా, ట్రాఫిక్‌ స్తంభించింది.
ఆర్టీయే కార్యాలయానికి పక్కనే ఉన్న అడ్మినిస్ట్రేటివ్‌ స్టాఫ్‌ కాలేజి, హైదరాబాద్‌ ప్రెస్‌ క్లబ్‌కు మంటలు వ్యాపించకుండా ముందు జాగ్రత్త చర్యలు తీసుకుంటున్నారు.
