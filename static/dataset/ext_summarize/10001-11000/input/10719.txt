తెలంగాణలో పశుసంవర్థక విద్యార్థులకు ఉద్యోగాలు ఇచ్చితీరుతామని తెలంగాణ పశుసంవర్థకశాఖ మంత్రి తలసాని శ్రీనివాస్‌యాదవ్‌ స్పష్టంచేశారు.
విద్యార్థులను ఓ ముఠా రెచ్చగొడుతోందని, ఆ ముఠాలో ఒక ప్రొఫెసర్‌ కూడా ఉన్నారని ఆరోపించారు.
చిల్లర రాజకీయాల కోసం డ్రామా కంపెనీ ప్రతి విషయాన్ని రాద్ధాంతం చేస్తోందన్నారు.
వచ్చే వారం విద్యార్థుల తల్లిదండ్రులతో మాట్లాడనున్నట్టు చెప్పారు.
సంచార పశువైద్యశాలలన్నీ మరో 10, 15 రోజుల్లో అందుబాటులోకి వస్తాయన్నారు.
గొర్రె పిల్లల కొనుగోలుకు ముందే అవినీతి జరిగిందని నాగం జనార్దన్‌రెడ్డి ఆరోపణలు చేస్తున్నారని మండిపడ్డారు.
