అత్యంత పారదర్శకంగా టెండర్లు నిర్వహించిన ఘనత టీఆర్‌ఎస్‌ ప్రభుత్వానిదేనని మంత్రి హరీష్‌రావు అన్నారు.
టీఆర్‌ఎస్‌ఎల్పీ కార్యాలయంలో మీడియాతో సమావేశమైన ఆయన మాట్లాడుతూ ఈపీఎస్‌ఈ విధానాన్ని రద్దు చేసింది టీఆర్‌ఎస్‌ ప్రభుత్వమేనన్నారు.
నాగం జనార్థన్‌రెడ్డి పాలమూరు ప్రాజెక్టుల పాలిట శిఖండిలా తయారయ్యారని, గతేడాది పాలమూరులో నాలుగున్నర లక్షల ఎకరాలకు సాగునీరు అందించినట్లు తెలిపారు.
పాలమూరును అడ్డుకునేందుకు నాగం అడుగడుగునా ఆటంకాలు సృష్టిస్తున్నాడని, అసలు ఆయన ఏ పార్టీలో ఉన్నారో ఆయనకైనా తెలుసా అని ప్రశ్నించారు.
కులవృత్తులను అవమానించేలా నాగం మాట్లాడటం సరికాదని, గ్రామీణ ఆర్థిక వ్యవస్థను బలోపేతం చేయడం తప్పా అని ప్రశ్నించారు.
