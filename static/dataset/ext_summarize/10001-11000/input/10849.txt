పొట్టి శ్రీరాములు తెలుగు విశ్వవిద్యాలయంలో 2017-18 విద్యా సంవత్సరంలో వివిధ కోర్సుల్లో ప్రవేశాలకు దరఖాస్తులు ఆహ్వానిస్తున్నది.
హైదరాబాద్‌, వరంగల్‌, రాజమండ్రి, శ్రీశైలం, కూచిపూడి ప్రాంగణాల్లో నిర్వహించే కోర్సుల్లో ప్రవేశాలకు బుధవారం నుంచి ఆన్‌లైన్‌లో దరఖాస్తు దాఖలు ప్రక్రియ ప్రారంభమవుతుంది.
దరఖాస్తుల దాఖలుకు చివరి తేది ఈనెల 31 వరకు అవకాశముంది.
ఈ మేరకు తెలుగు విశ్వవిద్యాలయం పీఆర్‌ఓ బీ.శ్రీనివాస్‌గౌడ్‌ మంగళవారం ఓ ప్రకటన విడుదల చేశారు.
పోస్ట్‌ గ్రాడ్యుయేషన్‌ కోర్సుల్లో అనువర్తిత భాషాశాస్త్రం, కర్ణాటక సంగీతం, జ్యోతిషం, తెలుగు, కూచిపూడి నృత్యం, ఆంధ్రనాట్యం, జానపద కళలు, రంగస్థల కళలు, జర్నలిజం శాఖలో ఎంసీజే, చిత్రలేఖన శిల్పశాఖలో బీఎఫ్‌ఏ కోర్సులున్నాయని తెలిపారు.
తెలుగు భాషా బోధన-భాషా శాస్త్రం, ట్రావెల్‌ అండ్‌ టూరిజం, రంగస్థల కళలు, ఫిల్మ్‌ డైరెక్షన్‌, జ్యోతిర్వాస్తు, ఆధునిక నిర్మాణ శిల్పం, జానపద సంగీతం, నృత్యం, వాయిద్యం కోర్సులతోపాటు డిప్లొమా ఇన్‌ జ్యోతిషం, లలిత సంగీతం, పద్యనాటకం, హరికథ, బుర్రకథ, యక్షగానం, మిమిక్రీ కోర్సులు, సర్టిఫికెట్‌ ఇన్‌ జ్యోతిషం, జానపద సంగీతం, నృత్యం, వాయిద్యం, ఇంద్రజాలం కోర్సుల్లో ప్రవేశాలను దరఖాస్తులు ఆహ్వానిస్తున్నామని పేర్కొన్నారు.
ఆలస్య రుసుంతో వచ్చేనెల 10వ తేదీ వరకు దరఖాస్తులు దాఖలు చేయొచ్చని తెలిపారు.
పూర్తి వివరాలకు వెబ్‌సైట్‌ను సమాచారం కోసం 040-23230435 నెంబర్‌ను సంప్రదించాలని సూచించారు.
