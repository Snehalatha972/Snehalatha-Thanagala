రైతులకు నిరంతర విద్యుత్‌ అందించే లక్ష్యంగా తెలంగాణ ప్రభుత్వం ముందుడుగు వేసింది.
ఇందులో భాగంగా ప్రయోగాత్మకంగా రెండు జిల్లాలో రైతులకు నిరంతర విద్యుత్‌ను సరఫరా చేయనున్నారు.
ఇందుకోసం ఉమ్మడి మెదక్‌, ఉమ్మడి కరీంనగర్‌ జిల్లాలను ఎంపిక చేశారు.
మెదక్‌ జిల్లాలో నేటి అర్ధరాత్రి నుంచి, కరీంనగర్‌లో రేపు అర్ధరాత్రి నుంచి వ్యవసాయానికి 24 గంటల విద్యుత్‌ సరఫరా చేయన్నుట్లు టీఎస్‌ఎస్పీడీసీఎల్‌ డైరెక్టర్‌ జె.శ్రీనివాస్‌రెడ్డి వెల్లడించారు.
ఇప్పటికే తెలంగాణలో రైతులకు 9 గంటల విద్యుత్‌ను ప్రభుత్వం సరఫరా చేస్తోంది.
కాగా రైతుల ఇబ్బందులను దృష్టిలో ఉంచుకుని వ్యవసాయానికి నిరంతర విద్యుత్‌ అందించాలన్న లక్ష్యంతో ఈ నిర్ణయం తీసుకున్నట్లు తెలిపారు.
తెలంగాణ ప్రభుత్వ తాజా నిర్ణయంపై రైతులు హర్షం వ్యక్తంచేస్తున్నారు.
