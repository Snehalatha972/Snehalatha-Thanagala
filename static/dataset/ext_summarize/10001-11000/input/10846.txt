ప్రభుత్వం చేస్తున్న మంచిపనుల్లో విమర్శించడానికి ప్రతిపక్షాలకు ఏమీ దొరకడం లేదని, అందుకే రాజకీయ కుట్రలకు పాల్పడుతున్నారని ఆగ్రోస్‌ ఇండిస్టీస్‌ కార్పోరేషన్‌ చైర్మన్‌ ఎల్‌ కిషన్‌రావు విమర్శించారు.
ఇందులో భాగంగానే ధర్నాచౌక్‌ను అడ్డం పెట్టుకొని లాఠీచార్జ్‌ జరిగే విధంగా చేశారని, ఇది చరిత్రలో చీకటిరోజని వ్యాఖ్యానించారు.
తెలంగాణ భవన్‌లో మంగళవారం ఆయన విలేకరులతో మాట్లాడారు.
ధర్నా చౌక్‌ను తీసివేస్తామని ప్రభుత్వం ఏనాడు చెప్పలేదన్నారు.
అయినా ఈ అంశంపై రాజకీయ కుట్రలకు పాల్పడుతున్నారని ఆరోపించారు.
పట్టుమని 10 సీట్లురాని బీజేపీ నేతలు కూడా ఇష్టమొచ్చినట్టు మాట్లాడుతున్నారని విమర్శించారు.
మరో సారి ఇదే విధంగా చూస్తూ ఊరుకోమని ఆయన హెచ్చరించారు.
