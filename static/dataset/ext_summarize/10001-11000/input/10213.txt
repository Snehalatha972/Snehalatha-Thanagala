ఉమ్మడి మెదక్‌ జిల్లాలోనే రైతులు ఎక్కువ సంఖ్యలో ఆత్మహత్య చేసుకున్నారు.
బాధిత కుటుంబాలను పరామర్శించేందుకు సీఎంకు తీరిక లేదు.
వారి దృష్టంతా మిషన్‌ భగీరథ, మిషన్‌ కాకతీయల పథకాలపైన తప్ప రైతుల ఘోస పట్టట్లేదు అని సంగారెడ్డి మాజీ ఎమ్మెల్యే జగ్గారెడ్డి అన్నారు.
రైతులందరికీ రుణాలివ్వాలని కాంగ్రెస్‌ ఆధ్వర్యంలో సంగారెడ్డిలోని ఎస్‌బీఐ ఎదుట డీసీసీ అధ్యక్షురాలు సునితారెడ్డి, జహిరాబాద్‌ ఎమ్మెల్యే గీతారెడ్డితో కలిసి శుక్రవారం ధర్నా నిర్వహించారు.
ఈ సందర్భంగా ఆయన మాట్లాడుతూ ఖరీఫ్‌ ప్రారంభమై నెల రోజులు దాటిపోతున్నా ఇంకా రైతులకు పూర్తి స్థాయిలో రుణాలు అందలేదని వాపోయారు.
దాంతో వారు మళ్లీ ప్రయివేటు వడ్డీ వ్యాపారులను ఆశ్రయిస్తున్నారని ఆవేదన వ్యక్తం చేశారు.
రైతులకు వెంటనే రుణాలివ్వాలని, రైతులకు వెంటనే రుణాలివ్వాలని డిమాండ్‌ చేశారు.
లేనిపక్షంలో రైతులకు రుణాలందేవరకూ ఆందోళనలు ఉధృతం చేస్తామని ఆయన హెచ్చరించారు.
ధర్నాలో పాల్గొన్న జగ్గారెడ్డి తో పాటు సునితాల క్ష్మారెడ్డి, గీతారెడ్డిని అరెస్టు చేసి ఇంద్ర కరణ్‌ పోలీస్‌స్టేషన్‌కు తరలించారు.
