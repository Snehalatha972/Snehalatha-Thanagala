మాజీ మంత్రి ముఖేశ్‌గౌడ్‌ తనయుడు విక్రమ్‌గౌడ్‌పై కాల్పుల ఘటనపై పోలీసులు దర్యాప్తు ముమ్మరం చేశారు.
కాల్పుల ఘటనలో గాయపడి అపోలో ఆస్పత్రిలో విక్రమ్‌గౌడ్‌ చికిత్స పొందుతున్నారు.
అతని వాంగ్మూలం తీసుకునేందుకు ఆస్పత్రికి టాస్క్‌ఫోర్స్‌ డీసీసీ లింబారెడ్డి, బంజారాహిల్స్‌ పోలీసులు వచ్చారు.
విక్రమ్‌గౌడ్‌ ఇచ్చే వాంగ్మూలంపైనే కేసు దర్యాప్తు ఆధారపడి ఉందని పోలీసులు తెలిపారు.
మరోవైపు కాల్పులు జరిపిన తుపాకీ కోసం పోలీసులు ఆరా తీస్తున్నారు.
విక్రమ్‌పై కాల్పులు జరపడానికి బయటి నుంచి వేరే వ్యక్తులు వచ్చినట్లు సరైన ఆధారాలు లభ్యం కావడం లేదని పోలీసులు చెబుతున్నారు.
అతనే కాల్చుకున్నాడా లేక ఇంట్లో ఏమైనా జరిగిందా అనే దానిపై సాంకేతిక ఆధారాలను సేకరించే పనిలో పోలీసు శాఖ నిమగ్నమైంది.
విక్రమ్‌గౌడ్‌ నివాసంలో శుక్రవారం కాల్పులు చోటుచేసుకున్న విషయం తెలిసిందే.
తీవ్రగాయాలపాలై నెత్తురొడుతున్న విక్రమ్‌గౌడ్‌ను అపోలో ఆస్పత్రికి తరలించి చికిత్స అందిస్తున్నారు.
