సుప్రీంకోర్టు ఇచ్చిన తీర్పు అమలు చేయడంలో ప్రావిడెంట్‌ ఫండ్‌ ( పీఎఫ్‌ ) కమిషనర్‌ నిర్లక్ష్యంగా వ్యవహరిస్తున్నారని తెలంగాణ ఆల్‌ పెన్షనర్స్‌, రిటైర్డ్‌ పర్సన్స్‌ అసోసియేషన్‌ ఆరోపిం చింది.
ఈ మేరకు అసోసియేషన్‌ ఆధ్వర్యంలో బుధవారం అన్ని పీఎఫ్‌ కార్యాలయాల ముందు ధర్నా నిర్వహించారు.
బర్కత్‌ పుర రీజినల్‌ కార్యాలయం ముందు అసోసియేషన్‌ రాష్ట్ర అధ్యక్షులు కృష్ణమూర్తి, ప్రధాన కార్యదర్శి ఎంఎన్‌ రెడ్డి ఆధ్వర్యంలో ప్రదర్శన నిర్వహించారు.
ఈ సందర్భంగా వారు మాట్లాడుతూ సుప్రీం కో ర్టు తీర్పు ప్రకారం  రూ.6,500కు పైగా జీతాలు పొందిన వారి పెన్షన్‌ సవరించాల్సి ఉంది.
ఈ తీర్పు వల్ల 2004 నుంచి రిటైర్‌ అయిన వారికి పెన్షన్‌ సవరించబడుతుందన్నారు.
తీర్పులోని అంశాలైన పీఎఫ్‌ నిర్వహించిన ట్రస్టు కంపెనీలు, ఇపిఎఫ్‌ఓ నిర్వహించిన కంపెనీల వివక్షతను పీఎఫ్‌ కమిషనర్‌ ముందుకు తెచ్చారని చెప్పారు.
ఇపిఎఫ్‌ఓ నిర్వహించిన కంపెనీల కార్మికుల పెన్షన్‌కు మాత్రమే తాము బాధ్యత వహిస్తామని కమిషనర్‌ చెప్పడాన్ని తీవ్రంగా ఖండిస్తున్నామన్నారు.
