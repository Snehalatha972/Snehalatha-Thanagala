తెలుగుదేశం జాతీయ మహానాడు శనివారం నుంచి విశాఖపట్నంలో ప్రారంభం కానుంది.
దీనికి తెలంగాణ నుంచి సుమారు 10 వేల మంది ప్రతినిధులు వెళుతున్నట్టు ఆ పార్టీ ఎన్నికల కమిటీ ప్రకటించింది.
జగిత్యాల నుంచి 28 బోగీలతో ఒక రైలు, సికింద్రాబాద్‌ నుంచి 20 బోగీలతో మరో రైలులో ఇప్పటికే నాయకులు, కార్యకర్తలు జాతీయ మహానాడుకు తరలిపోయారు.
అన్ని జిల్లాల నుంచి ప్రతినిధులు హాజరయ్యేలా పార్టీ నాయకత్వం చర్యలు తీసుకుంది.
తెలంగాణ మహానాడుకు భారీగా ప్రతినిధులు వచ్చిన నేపథ్యంలో, అంతకు రెట్టింపు స్థాయిలో విశాఖకు వెళ్లాలని నాయకత్వం నిర్ణయించినట్టు సమాచారం.
ఇప్పటికే ఎనిమిది తీర్మానాలపై తెలంగాణ మహానాడులో చర్చించిన సంగతి తెలిసిందే.
వీటిని విశాఖ ప్రతినిధుల సభలోనూ చర్చకు పెడతారు.
అమోదం పొందిన తరువాత అమలుకు కార్యాచరణ చేపడతారు.
