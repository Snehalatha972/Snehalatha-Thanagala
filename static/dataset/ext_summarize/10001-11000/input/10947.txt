తెరాస ప్రభుత్వం స్థానిక సంస్థలను నిర్వీర్యం చేస్తోందని భాజపా శాసన సభాపక్షనేత కిషన్‌ రెడ్డి ఆరోపించారు.
అనేకమందిని అన్యాయంగా సస్సెండ్‌ చేస్తున్నారని మండిపడ్డారు.
భాజపా కార్యలయంలో ఏర్పాటు చేసిన మీడియా సమావేశంలో మాట్లాడిన కిషన్‌రెడ్డి తమ పార్టీ నుంచి గెలిచిన ప్రజాప్రతినిధులను బెదిరించి తెరాసలో చేర్చుకుంటున్నారని ఆక్షేపించారు.
అధికారులు సైతం తెరాస తొత్తులుగా వ్యవహరిస్తున్నారని ఆగ్రహం వ్యక్తం చేశారు.
భాజపాకు చెందిన మహబూబ్‌నగర్‌ వైస్‌ ఛైర్మన్‌ , కౌన్సిలర్‌లను బెదిరించి తెరాసలో చేర్చుకుంటున్నారన్నారు.
ఎస్పీ, ఎస్టీ సర్పంచ్‌లను అన్యాయంగా సస్పెండ్‌ చేశారని దీనిపై హైకోర్టుకు వెళతామన్నారు.
బీసీ మహిళ అయిన నారాయణపేట మున్సిపల్‌ ఛైర్మన్‌ అనసూయను వేధిస్తున్నారని ఆరోపించారు.
స్థానిక సంస్థలకు పెండింగ్‌ నిధులు విడుదల చేయడం లేదని, భాజపా స్థానిక సంస్థల ప్రజాప్రతినిధుల పట్ల తెరాస వైఖరిపై ప్రధానికి ఫిర్యాదు చేస్తామని తెలిపారు.
మహబూబ్‌నగర్‌ కలెక్టర్‌ వ్యవహారశైలిపై ఉన్నతస్థాయి దర్యాప్తు జరిపించి చర్యలు తీసుకోవాలని కిషన్‌రెడ్డి డిమాండ్‌ చేశారు.
