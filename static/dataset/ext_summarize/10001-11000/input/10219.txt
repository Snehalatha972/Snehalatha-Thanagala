హరిత దళాలు ఏర్పాటుచేసి ఉద్యమ స్ఫూర్తితో పెద్దసంఖ్యలో మొక్కలు నాటాలని నిజామాబాద్‌ ఎంపీ కవిత ప్రజలకు విజ్ఞప్తి చేశారు.
తద్వారా ఆకుపచ్చ తెలంగాణ సాధనకు కృషిచేయాలన్నారు.
జగిత్యాల జిల్లాకేంద్రంలోని పురాతన ఖిల్లాలో ఏర్పాటుచేసిన హరితహారం కార్యక్రమంలో భాగంగా ఆమె మొక్కలు నాటారు.
ప్రజలకు మొక్కలను పంపిణీ చేసిన అనంతరం ఆమె మాట్లాడుతూ ప్రభుత్వం ఓ వైపు కోటి ఎకరాల మాగాణికి సాగునీరు అందించాలనే సంకల్పంతో పనిచేస్తోందన్నారు.
రాష్ట్రంలో సంక్షేమ పథకాల అమలు, అటవీ సంపద పెంపు తదితర అంశాలకు ప్రభుత్వం పెద్దపీట వేస్తోందని చెప్పారు.
