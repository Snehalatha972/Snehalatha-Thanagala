బైక్‌ను టిప్పర్‌ ఢీకొీనడంతో ముగ్గురు మృతి చెందిన సంఘటన నాగర్‌కర్నూల్‌ జిల్లా కల్వకుర్తి నియోజకవర్గం కడ్తాల్‌ మండలంలో ఆదివారం చోటుచేసుకుంది.
స్థానికులు తెలిపిన వివరాల ప్రకారం వరంగల్‌ జిల్లా నర్సంపేటకు చెందిన చంద్రయ్య కుటుంబం గత కొంత కాలంగా మిడ్జిల్‌ మండలంలో పౌల్ట్రీఫాంలో పని చేస్తూ జీవనం సాగిస్తున్నారు.
ఆదివారం సాయంత్రం కడ్తాల్‌ నుంచి మిడ్జిల్‌ వైపు బైక్‌పై భార్య, ఇద్దరు పిల్లలతో వస్తుండగా ఎదురుగా వస్తున్న టిప్పర్‌ ఢీకొీంది.
ఈ ప్రమా దంలో చంద్రయ్య ( 35 ) , వంశీ ( 8 ) , చరణ్‌ ( 6 ) అక్కడికక్కడే మృతి చెందారు.
భార్యకు తీవ్రగాయాలు కావడంతో చికిత్స నిమిత్తం హైదరాబాద్‌ తరలించారు.
ఇద్దరు చిన్నారులపై టైర్లు వెళ్లడంతో శరీర భాగాలు నుజ్జునుజ్జు అయ్యాయి.
ఈ ఘటన చూసిన ప్రతిఒక్కరూ చలించిపోయారు.
ఎక్కడో పుట్టి పెరిగి ఈ ప్రాంతంలో కుటుంబంలోని ముగ్గురు ఒకే ప్రమాదంలో చనిపోవడం పలువురిని కంటతడి పెట్టించింది.
ఈ సంఘటనపై కడ్తాల్‌ పోలీసులు కేసు నమోదు చేసి దర్యాప్తు జరుపుతున్నారు.
