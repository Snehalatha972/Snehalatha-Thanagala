ప్రయివేటు, కార్పొరేట్‌ పాఠశాలల్లో ఫీజుల నియంత్రణకు రాష్ట్రస్థాయిలో ప్రత్యేక కమిషన్‌ ఏర్పాటు చేయాలని తెలంగాణ తల్లిదండ్రుల సంఘం ( టీపీఏ ) డిమాండ్‌ చేసింది.
గురువారం హైదరాబాద్‌లోని పాఠశాల విద్యాశాఖ డైరెక్టరేట్‌ కార్యాలయంలో ఫీజుల నియంత్రణ కమిటీ చైర్మెన్‌ తిరుపతిరావుకు టీపీఏ ప్రతినిధులు వినతిపత్రం అందించారు.
ఫీజులను నిర్ణయించే అధికారం రాష్ట్ర ప్రభుత్వ విద్యాశాఖకే ఉంటుందని చెప్పారు.
ప్రయివేటు పాఠశాలల్లో నిబంధనల అమలు తీరుపై సోషల్‌ అడిట్‌ కమిటీ వేయాలని, దానిలో అధికారులు, బాలల హక్కుల సంఘాలు, తల్లిదండ్రుల సంఘాలు, న్యాయవాదులు, సామాజిక సంస్థల ప్రతినిధులు ఉండాలని సూచించారు.
