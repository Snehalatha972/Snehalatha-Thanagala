విభజన హామీల అమలులో ఏర్పడిన గంగరగోళాన్ని ఛేదించేందుకు ఏర్పాటైన జాయింట్‌ ఫ్యాక్ట్‌ ఫైండింగ్‌ కమిటీ ( జెఎఫ్‌సి ) తన నివేదికను నేడు ప్రజల ముందుకు తీసుకురానుంది.
గత రెండు రోజులుగా కేంద్ర, రాష్ట్ర ప్రభుత్వాలు చెబుతున్న వాటిలో వాస్తవాల్ని అన్వేషిస్తున్న కమిటీ సభ్యులు వాస్తవ పరిస్థితుల్ని ప్రజలకు తెలియజేయనున్నారు.
హోదా, విభజన హామీలను అమలు చేయడంలో కేంద్ర, రాష్ట్ర ప్రభుత్వాలకు సమాన భాగస్వామ్యం ఉందని చెప్పే ప్రయత్నం చేస్తూనే నిధుల విడుదల అంశాన్ని కేంద్రంపైనే నెట్టేసే ప్రయత్నం చేసినట్లు సమాచారం.
ఈ నేపథ్యంలో శనివారం విడుదల కానున్న జేఎఫ్‌సీ నివేదికలో విభజన హామీల అమలుపై అటు కేంద్ర ప్రభుత్వాన్ని, ఇటు రాష్ట్ర ప్రభుత్వాన్ని తప్పుపట్టే అవకాశం ఉన్నట్లు తెలుస్తోంది.
ప్రత్యేక ప్యాకేజీ అమలు విషయాన్ని కూడా తన నివేదికలో ప్రధానంగా ప్రస్తావించినట్లు సమాచారం.
