కారల్‌ మార్క్స్‌ రచించిన 'క్యాపిటల్‌ గ్రంథం' పెట్టుబడిదారులకు భయం కల్పించి, కార్మికులకు ధైర్యాన్ని కల్గించడంతో పాటు భవిష్యత్‌పై విశ్వాసం పెంపొందించిందని ప్రొఫెసర్‌ హరగోపాల్‌ తెలిపారు.
'క్యాపిట్‌ గ్రంథం- నేటి ప్రాముఖ్యత' అంశంపై ఏఐటీయూసీ రాష్ట్ర కమిటీ శనివారం నిర్వహించిన సదస్సులో ఆయన మాట్లాడారు.
మనిషి, మనిషికి మధ్య ఘర్షణను సృష్టించి కృత్రిమ ప్రపంచానికి నాంది పలికిన పెట్టుబడి దారి వ్యవస్థ నుంచి విముక్తి చేసి ప్రపంచం మానవీయంగా మారేవరకు కారల్‌మార్క్స్‌ రచించిన 'క్యాపిటల్‌ గ్రంథం' అవసరం చాలా ఉందని ఆయన తెలిపారు.
పెట్టుబడి, శ్రమకు మధ్య దోపిడీ గురించి ఈ గ్రంథం స్పష్టంగా వివరించిందన్నారు.
ఈ గ్రంథంలోని విషయాలను స్థానిక పరిస్థితులకు అనుగుణంగా అమలు చేయాల్సిన అవసరముందని సూచించారు.
