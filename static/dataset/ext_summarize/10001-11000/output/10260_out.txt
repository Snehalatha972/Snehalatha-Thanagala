అధికారంలో ఉన్నప్పుడు తెలంగాణ ప్రాజెక్టులు పూర్తి చేయని కాంగ్రెస్ నేతలు ఇపుడు పులిచింతల విద్యుత్ ప్రాజెక్టు తమ ఘనత అని చెప్పుకోవడం సిగ్గుచేటని నీటిపారుదల శాఖా మంత్రి హరీష్ రావు ఆక్షేపించారు.
పులిచింతల విద్యుత్ ప్రాజెక్టును ఉద్దేశించి పీసీసీ అధ్యక్షుడు ఉత్తమ్ కుమార్ రెడ్డి చేసిన వ్యాఖ్యలపై మండిపడ్డ ఆయన తెలంగాణ వచ్చాక కూడా కాంగ్రెస్ నేతల్లో మార్పు రావడం లేదని ఆవేద‌న వ్యక్తం చేశారు.
పులిచింతల, దిగువ జూరాల, భూపాలపల్లి తదితర విద్యుత్ ప్రాజెక్టులను పూర్తి చేయకపోవడం వల్ల రాష్ట్రానికి వెయ్యి కోట్ల రూపాయల నష్టం జరిగిందని అన్నారు.
అపుడు ప్రాజెక్టులు కట్టని కాంగ్రెస్ నేతలు ఇపుడు తప్పుడు కేసులు వేస్తూ ప్రాజెక్టులకు అడ్డం పడుతున్నారని మండిపడ్డారు.
కాంగ్రెస్ నేతలది అమాయకత్వామా లేక మరోటా అని ప్ర‌శ్నించారు.
