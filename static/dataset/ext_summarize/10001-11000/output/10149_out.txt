తెలంగాణలో కాంగ్రెస్ పార్టీ పాతాళానికి పడిపోతుందన్న ఐటీ శాఖ మంత్రి కె.తారకరామారావు వ్యాఖ్యలు అర్థరహితమని సీఎల్పీ నేత కె.జానారెడ్డి ఆక్షేపించారు.
వరంగల్‌లో తెరాస కార్పొరేట‌ర్ మురళి హత్య కేసులో ఏ మాత్రం సంబంధం లేని డీసీసీ అధ్యక్షుడు నాయిని రాజేందర్‌రెడ్డిని ఇరికించేందుకు కుట్ర సాగుతోంద‌ని ఆరోపించారు.
హత్య చేసిన వారు పోలీసుస్టేషన్‌లో లొంగిపోయి తామే హత్య చేశామని, ఎవరి ప్రమేయం లేదని అంగీకరించారని చెప్పారు.
రాజేందర్‌రెడ్డిపై హత్య కేసు అభియోగం మోపి అరెస్టు చేయడానికి ప్రయత్నాలు చేస్తున్నారని, ఇది పోలీసు వ్యవస్థకు తలవంపులని వ్యాఖ్యానించారు.
విపక్షంలో ఉన్నామని కాంగ్రెస్ నేతలపై కక్ష సాధింపు చర్యలకు పాల్పడితే కుట్ర విధానాలను సమర్థంగా తిప్పికొడతామన్నారు.
