డ్రగ్‌ వ్యవహారాన్ని కళాకారులపై వేసి రుద్దుతున్నారని, ఒకరిద్దరు చేసిన తప్పుకు సినిమా పరిశ్రమలో ఉన్న 50వేల మంది కళాకారులపై ఆరోపణలు చేస్తూ కళామతల్లికి కళంకితం తేవొద్దని సీపీఐ జాతీయ కార్యదర్శి కె.నారాయణ అన్నారు.
డ్రగ్‌ మాఫియా వెనుక ప్రముఖ బడాబాబులు, రాజకీయవేత్తలు ఉన్నారని, వారిని వదిలేసి చిన్న చేపల వెంట ప్రభుత్వం పడుతోందని విమర్శించారు.
హోంశాఖ మంత్రి నాయిని నర్సింహారెడ్డి భద్రాద్రి కొత్తగూడెం జిల్లా పర్యటన హాస్యాస్పదంగా ఉందన్నారు.
గిరిజనులు, దళితులు గుడిసెలు వేసుకుని జీవనం సాగిస్తుంటే ఆ భూమిని లాక్కుని ప్రభుత్వ భవనాలు నిర్మించేందుకు శంకుస్థాపనలు చేసేందుకు ఆయనే రావడం విడ్డూరంగా ఉందన్నారు.
నిజంగా మహిళల పట్ల గౌరవం ఉంటే శంకర్‌ నాయక్‌పై నాన్‌ బెయిలబుల్‌ కేసు పెట్టాలన్నారు.
