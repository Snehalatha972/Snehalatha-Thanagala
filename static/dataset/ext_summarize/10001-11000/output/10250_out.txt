దేశంలో సంక్షోభంలో కూరుకుపోయిన వ్యవసాయరంగాన్ని రక్షించేందుకు బడ్జెట్లో  రూ.లక్ష కోట్లు కేటాయించి ధరల స్థిరీకరణ చేయాలని సీపీఐ జాతీయ ప్రధాన కార్యదర్శి సురవరం సుధాకర్‌రెడ్డి కేంద్ర ప్రభుత్వాన్ని డిమాండ్‌ చేశారు.
నల్లగొండ జిల్లా డిండి మండలం కందుకూరులో మాజీ ఎమ్మె ల్యే, సాయుధ రైతాంగ పోరాట యోధుడు బొడ్డుపల్లి రామశర్మ సంస్మరణ సభ ఆదివారం నిర్వహించారు.
ఈ సభలో సురవరం మాట్లాడుతూ కరువుతో పాటు, ధరలు తగ్గిపోయి రోజుకు 35 మంది రైతులు ఆత్మహత్యలు చేసుకుంటున్నారని ఆందోళన వ్యక్తం చేశారు.
కేంద్రంలో బీజేపీ అధికారంలోకి వచ్చినప్పటి నుంచి భారత ప్రజాస్వామ్యం, రాజ్యాంగంపై సంఫ్ పరివార్‌ దాడులు అధికమయ్యాయన్నారు.
ప్రజలే ప్రతిపక్షమని గుర్తుంచుకోవాలని సూచించారు.
