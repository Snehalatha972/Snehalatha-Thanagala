రైతులు పండించిన ప్రతి ధాన్యపు గింజనూ ప్రభుత్వం కొనుగోలు చేస్తుందని రాష్ట్ర భారీ నీటి పారుదల శాఖ మంత్రి, మార్కెటింగ్‌శాఖ మంత్రి టి.హరీశ్‌రావు అన్నారు.
కీసరలో నూతనంగా నిర్మించిన గోదాంను మంగళవారం ప్రారంభించారు.
గోదాముల్లో నిల్వ ఉంచిన ధాన్యానికి రైతులు మార్కెట్‌శాఖ నుంచి ఆరు నెలల వరకు వడ్డీ లేని రుణాలు తీసుకొని మంచి ధర వచ్చినప్పుడు అమ్ముకోవచ్చని సూచించారు.
మేడ్చల్‌ ఎమ్మెల్యే సుధీర్‌రెడ్డి మాట్లాడుతూ నియోజకవర్గంలో గోదాములు లేకపోవడంతో మంత్రి హరీశ్‌రావు స్పందించి నిధులు మంజూరు చేయడంతో నూతన గోదాము నిర్మించామన్నారు.
అనంతరం ఆయన మాట్లాడుతూ 21 ఎకరాల భూదాన భూమిలో కొంతమంది రియల్‌ ఎస్టేట్‌ వ్యాపారులు రెవెన్యూ అధికారులతో కుమ్మక్కై అక్రమంగా పాసు పుస్తకాలు తయారు చేసుకునేందుకు ప్రయత్నించారన్నారు.
