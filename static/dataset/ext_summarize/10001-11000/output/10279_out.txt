సూర్యాపేట జిల్లాలో మైనింగ్‌ శాఖలో అసిస్టెంట్‌ డైరెక్టర్‌గా విధులు నిర్వహిస్తున్న సుధాకర్‌ రెడ్డి ఇంట్లో ఏసీబీ అధికారులు శుక్రవారం సోదాలు నిర్వహించారు.
ఆదాయానికి మించి ఆస్తులు ఉన్నాయనే పక్కా సమాచారంతో అధికారులు ఏకకాలంలో సూర్యాపేటలోని ఆయన ఇంటితోపాటు, హైదరాబాద్‌, వరంగల్‌, భువనగిరి, కోదాడ, హుజూర్‌నగర్‌ తదితర ప్రాంతాల్లోని ఆయన బంధువుల ఇండ్లలోనూ తనిఖీలు నిర్వహించారు.
ఇప్పటి వరకు రూ.15 కోట్ల మేర అక్రమ ఆస్తులు గుర్తించినట్టు డీఎస్పీ మధుసూదన్‌ రెడ్డి తెలిపారు.
కోదాడ పట్టణంలో ఎకరం భూమి, హుజుర్‌నగర్‌లో ఒక గోదాం, జనగాంలో 60 ఎకరాల మామిడితోట, గరిడేపల్లిలో మద్యం దుకాణాలు, పలు గ్రానైట్‌ ఫ్యా క్టరీల్లో భాగస్వామ్యం, పలుచోట్ల ఇండ్ల స్థలాలు, కాంప్లెక్సులకు సంబదించిన దస్తావేజులు స్వాధీనం చేసుకున్నట్టు తెలిపారు.
గెస్ట్‌హౌజ్‌ , పలు కీలక డాక్యుమెంట్లను స్వాధీనం చేసుకున్నారు.
