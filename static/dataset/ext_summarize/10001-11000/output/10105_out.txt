రాష్ట్రంలో లక్షలాది ఉద్యోగాలను కల్పిస్తామంటూ చెప్పి గద్దెనెక్కిన కేసీఆర్‌ ఆచరణలో అందుకు విరుద్ధంగా వ్యవహరిస్తున్నారని సీపీఐ రాష్ట్ర కార్యదర్శి తమ్మినేని వీరభద్రం విమర్శించారు.
కోర్టులు కొట్టేసే విధంగా నోటిఫికేషన్లు తయారు చేసి తీరా న్యాయస్థానం వాటిని నిలిపేసిన తర్వాత 'కోర్టు కొట్టేసింది ' అంటూ సాకులు చెప్పటం ద్వారా టీఆర్‌ఎస్‌ సర్కారు చేతులు దులుపుకుంటున్నదని చెప్పారు.
నిరుద్యోగుల జీవితాలతో ఈ విధంగా ఆటలాడుకోవటం అత్యంత శోచనీయమని అన్నారు.
సీపీఐ రాష్ట్ర కార్యదర్శివర్గ సమావేశం సందర్భంగా శుక్రవారం హైదరాబాద్‌లోని ఎంబీ భవన్‌లో తనను కలిసిన విలేకరులతో తమ్మినేని మాట్లాడారు.
