తెలంగాణ రాష్ట్రంలో రూ.18వేల కోట్లతో నిరుపేదలకు డబుల్‌ బెడ్‌ రూమ్‌ ఇండ్ల నిర్మాణాలు చేపట్టామని, దేశంలోని రాష్ట్రాల్లో గహనిర్మాణాలకు కేటాయించిన మొత్తం కంటే తెలంగాణ రాష్ట్ర గహ నిర్మాణ బడ్జెట్‌ అధికమని మున్సిపల్‌ శాఖ మంత్రి కేటీఆర్‌ తెలిపారు.
బాగ్‌లింగంపల్లి లంబాడి బస్తీలో నిర్మించనున్న 126 డబుల్‌ బెడ్‌ రూమ్‌ ఇండ్ల నిర్మాణాలకు మంత్రులు కేటీఆర్‌, నాయిని నర్సింహారెడ్డి ముషీరాబాద్‌ ఎమ్మెల్యే డా.లక్ష్మణ్‌, డిప్యూటీ మేయర్‌ బాబా ఫసియుద్దీన్‌, కార్పొరేటర్‌ వి.శ్రీనివాస్‌రెడ్డిలు భూమిపూజ చేశారు.
ప్రభుత్వం నిర్మించనున్న రెండున్నర లక్షల డబుల్‌ బెడ్‌ రూమ్‌ ఇండ్లలో లక్ష ఇండ్లను గ్రేటర్‌ హైదరాబాద్‌లో నిర్మించనున్నామని తెలిపారు.
గ్రేటర్‌లో 40వేల ఇండ్ల నిర్మాణాలకు టెండర్ల ప్రక్రియ పూర్తయ్యిందని, మిగిలిన 60వేల ఇండ్లకు రెండు నెలల్లో టెండర్ల ప్రక్రియ పూర్తిచేయాలని జీహెచ్‌ఎంసీ అధికారులను ఆదేశించామని తెలిపారు.
హోంమంత్రి నాయిని నర్సింహ్మారెడ్డి మాట్లాడుతూ రాష్ట్రంలో గిరిజనులకు పది శాతం రిజర్వేషన్లను పెంచనున్నాని తెలిపారు.
