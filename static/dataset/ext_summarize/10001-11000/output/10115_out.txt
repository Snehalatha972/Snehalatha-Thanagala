నూతన సేవా పన్ను విధానం ( వస్తు సేవల పన్ను ) సామన్య జనజీవనానికి శరఘాతమని, అది కేవలం కార్పోరేట్‌ వర్గానికి మాత్రమే అనుకూలమని ప్రొఫెసర్‌ నాగేశ్వర్‌ అన్నారు.
సికింద్రాబాద్‌లోని దక్షిణ మధ్య రైల్వే మజ్దూర్‌ యూనియన్‌ ఆధ్యర్యంలో గురువారం జరిగిన వీపీఆర్‌ పిళ్లై మెమోరియల్‌ లెక్చర్‌కు ముఖ్య అతిథిగా విచ్చేసిన సందర్భంగా ప్రొఫెసర్‌ నాగేశ్వర్‌ మాట్లాడారు.
ఒక పక్క నగదు రహిత లావాదేవీలు జరపాలంటూ ఇంకోపక్క అటువంటి చెల్లింపులపై అదనపు భారం మోపుతున్నారని ఆయన మండిపడ్డారు.
జీఎస్టీ వల్ల సెల్‌ఫోన్లు, ల్యాప్‌ టాప్‌లు, ఇతర వస్తువులు మధ్య తరగతి పేదవాడి పై తీవ్రమైన ప్రభావం చూపుతాయని నాగేశ్వర్‌ అన్నారు.
