గ్రేటర్‌ హైదరాబాద్‌ మున్సిపల్‌ కార్పోరేషన్‌ టౌన్‌ప్లానింగ్‌ విభాగంలో ఖాళీగా ఉన్న దాదాపు రెండు వందల పోస్టుల భర్తీకి ముఖ్యమంత్రి కేసీఆర్‌ ఆమోదం తెలిపారు.
ఎంతో కాలంగా ఖాళీగా ఉన్న సూపర్‌వైజర్లు, టౌన్‌ప్లానింగ్‌ అసిస్టెంట్‌ పోస్టులతో పాటు 26 ఫుడ్‌ ఇన్‌స్పెక్టర్ల పోస్టులు భర్తీ కానున్నాయి.
శరవేగంగా అభివద్ది చెందుతున్న హైదరాబాద్‌ నగరంలో భవన నిర్మాణ అనుమతులు, అనధికార నిర్మాణాల తొలగింపు, రోడ్డు విస్తరణ కార్యక్రమాలను చేపట్టడంలో జీహెచ్‌ ఎంసీ టౌన్‌ప్లానింగ్‌ విభాగం అత్యంత కీలక పాత్ర వహిస్తోంది.
విశ్వనగరంగా అభివద్ది చెందుతున్న హైదరాబాద్‌ నగరాన్ని ప్రణాళికబద్దంగా తీర్చిదిద్దడానికి గాను టౌన్‌ప్లానింగ్‌ విభాగంలో భారీ సంఖ్యలో ఉన్న ఖాళీలను వెంటనే భర్తీ చేయాలని పురపాలకశాఖ మంత్రి కె.టి.ఆర్‌ సీఎంకు విజ్ఞప్తి చేసారు.
