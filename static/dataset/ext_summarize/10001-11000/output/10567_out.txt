ప్రజలు, పోలీసులు కలిపి పని చేసేదే ఫ్రెండ్లీ పోలీస్‌ విధానమని, పోలీస్‌శాఖలో 11వేల ఎస్‌ఐ, కానిస్టేబుల్‌ ఉద్యోగాలను భర్తీ చేయనున్నామని హోంమంత్రి నాయిని నర్సింహారెడ్డి అన్నా రు.
మంత్రి పి.మహేందర్‌రెడ్డితో కలిసి ఆయన సోమవారం రంగారెడ్డి జిల్లాలోని ఆదిభట్ల పోలీస్‌స్టేషన్‌ను ప్రారంభించారు.
ఈ సందర్భంగా ఆయన మాట్లాడుతూ రాష్ట్రంలో మహిళలు, విద్యార్థినుల రక్షణకు అధిక ప్రాధాన్యత ఇస్తున్నామన్నారు.
పోలీసు శాఖలో ఉద్యోగాల భర్తీకి ముఖ్యమంత్రి గ్రీన్‌సిగల్‌ ఇచ్చారని చెప్పారు.
వాటిలో 33శాతం ఉద్యోగాలు మహిళలకు కేటాయించడం దేశ చరిత్రలోనే చారిత్రాత్మకమని అన్నారు.
