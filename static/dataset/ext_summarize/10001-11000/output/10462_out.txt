బ్యాంకులు రైతులకు రుణాలు ఇవ్వాలని రాష్ట్ర ఆర్థికశాఖ మంత్రి ఈటల రాజేందర్ తెలిపారు.
నగరంలోని ఐటీసీ కాకతీయలో రాష్ట్రస్థాయి బ్యాంకర్ల సమావేశం ఇవాళ జరిగింది.
అనంతరం మంత్రి ఈటల రాజేందర్ మాట్లాడుతూ బ్యాంకులు రైతులను ఆదుకోవాల్సిన అవసరం ఉందన్నారు.
వ్యవసాయ అనుబంధ రంగాలపై ప్రత్యేక దృష్టి సారించినట్లు తెలిపారు.
గొర్రెల, చేపల పెంపకాన్ని రాయితీలతో ప్రోత్సహిస్తున్నందున బ్యాంకర్లు సహకరించాలని కోరారు.
నిరర్ధక ఆస్తుల పేరిట ఔత్సాహిక పారిశ్రామిక వేత్తలను నిరుత్సాహ పరచవద్దన్నారు.
నోట్ల రద్దు తర్వాత ఆన్‌లైన్ లావాదేవీలు పెరిగాయని మంత్రి పేర్కొన్నారు.
