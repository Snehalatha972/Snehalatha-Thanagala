రాంచంద్రాపురం ముత్తూట్ దోపిడీ కేసులో ఇటీవల అరస్టైన కీలక నిందితుడు సుందర్ అతని భార్య రాధలను సైబరాబాద్ పోలీసులు కోర్టు అనుమతితో మూడు రోజుల కస్టడీకి తీసుకున్నారు.
ఈ కస్టడీ విచారణలో నిందితులు ఇద్దరు పోలీసులకు సహకరించలేదని సమాచారం.
బంగారం విషయానికి వచ్చినప్పుడు అదంతా పరారీలో ఉన్న నిందితుల వద్దే ఉన్నదని వారు ఎక్కడ ఉన్నారో తమకు తెలియదని చెప్పినట్లు సమాచారం.
దీంతో బంగారం రికవరీ కోసం ప్రయత్నిస్తున్న పోలీసులకు వీరి సమాధానాలు తీవ్ర అసహానానికి గురి చేస్తున్నట్లు తెలిసింది.
దీంతో దోపిడీ పథకానికి సంబంధించిన ఇతర అంశాలపై కూడా పోలీసులు విచారిస్తున్నారు.
రెండు రోజుల విచారణలో ఆశించిన తీరులో పోలీసులు పురోగతి సాధించకపోవడంతో పరారీలో ఉన్న నిందితులు ఆచూకీ దొరకబట్టడం మరికొంత ఆలస్యం కానుంది.
