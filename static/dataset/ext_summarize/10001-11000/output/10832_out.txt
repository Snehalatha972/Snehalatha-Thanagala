తెలంగాణలో 2017-18 విద్యాసంవత్సరానికి డిగ్రీ ఆన్‌లైన్‌ ప్రవేశాల ప్రక్రియ గురువారం నుంచి ప్రారంభంకానుంది.
ఆరు విశ్వవిద్యాలయాల పరిధిలోని డిగ్రీ కాలేజీల్లో ప్రవేశాలకు గురువారం నుంచి విద్యార్థులు ఆప్షన్ల నమోదు చేయాల్సి ఉంటుంది.
వచ్చేనెల 4వ తేదీ వరకు వెబ్‌ఆప్షన్ల నమోదు చేసేందుకు గడువుంది.
విద్యార్థులు రూ.100 చెల్లించి ఆరు విశ్వవిద్యాలయాల పరిధిలోని కాలేజీలకు వెబ్‌ఆప్షన్లు ఇచ్చుకునే అవకాశముంది.
ఈసేవ, మీసేవ కేంద్రాలతోపాటు ఆరు వర్సిటీల పరిధిలో 120 సహాయ కేంద్రాలు ఏర్పాటు చేశారు.
