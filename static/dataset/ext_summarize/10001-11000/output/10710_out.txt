విద్యుత్‌శాఖలో పనిచేసే కాంట్రాక్ట్‌ కార్మికుల ఉద్యోగాలను క్రమబద్ధీకరణ చేసేందుకు యాజమాన్యం అంగీకరించింది.
ఫలితంగా రాష్ట్ర వ్యాప్తంగా 23,667 కాంట్రాక్ట్‌ కార్మికుల ఉద్యోగాలు పర్మినెంట్‌ కాబోతున్నాయి.
జాయింట్‌ మీటింగ్‌లో ట్రాన్స్‌ కో హెచ్‌ఆర్‌ డైరెక్టర్లు అశోక్‌కుమార్‌, కమాలు ద్దీన్‌, బీవీ రావు అసిస్టెంట్‌ సెక్రెటరీ శోభారాణి, జాయింట్‌ సెక్రెటరీ గణేష్‌రావు హాజరయ్యారు.
కార్మికుల క్రమబద్ధీకరణకు చదువు, వయస్సుతో సంబంధం లేకుండా 2016 డిసెంబర్‌ నాలుగో తేదీ వరకూ ప్రావిడెంట్‌ ఫండ్‌ కలిగి ఉన్న ప్రతి కాంట్రాక్ట్‌ కార్మికున్ని రెగ్యులైజ్‌ చేయాలని కోరారు.
యూనియన్‌ నేతలు సూచించిన ఈ ప్రతిపాదనకు యాజమాన్యం తరపున హాజరైన డైరెక్టర్లు అంగీకరించారు.
