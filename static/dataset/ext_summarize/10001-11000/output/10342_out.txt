దళిత, గిరిజనుల ఓట్లతో గద్దెనెక్కిన ముఖ్యమంత్రి కేసీఆర్ అధికారంలోకి వచ్చిన తర్వాత వారికిచ్చిన హామీలన్నీ విస్మరించారని తెలంగాణ పీసీసీ అధ్యక్షుడు ఉత్తమ్ కుమార్ రెడ్డి  విమర్శించారు.
తండాలను గ్రామ పంచాయతీలుగా మారుస్తామన్న కేసీఆర్ అధికారంలోకి వచ్చిన తర్వాత కుంటి సాకులు చెబుతున్నారని మండిపడ్డారు.
గిరిజనులకు 12 శాతం రిజర్వేషన్ల అంశాన్ని పూర్తిగా మరిచిపోయారని ధ్వ‌జ‌మెత్తారు.
గిరిజనుల హక్కులు కాపాడేందుకు సాగే పోరాటంలో కాంగ్రెస్ పార్టీ అండగా ఉంటుందని హామీ ఇచ్చారు.
తాము క‌ష్ట‌ప‌డి పండించిన పంట‌ల‌కు గిట్టుబాటు ధ‌ర అడిగిన రైతుల‌కు సంకెళ్లు వేసిన ఘ‌న‌త తెరాస స‌ర్కారుకే చెందుతుంద‌ని ఎద్దేవా చేశారు.
