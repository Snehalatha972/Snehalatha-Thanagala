దసరా పండగనాటికి డబుల్‌ బెడ్‌ రూం ఇళ్లను కొన్నైనా పూర్తిచేసి లబ్దిదారులకు అందించడానికి కషిచేయాలని హౌసింగ్‌ అధికారులను జీహెచ్‌ఎంసీ కమిషనర్‌ డా.బి.జనార్థన్‌రెడ్డి ఆదేశించారు.
గ్రేటర్‌ హైదరాబాద్‌ పరిధిలో అత్యంత ప్రతిష్టాత్మకంగా నిర్మిస్తున్న డబుల్‌ బెడ్‌ రూం ఇళ్ల నిర్మాణాల పురోగతిపై శుక్రవారం సమీక్ష సమావేశాన్ని నిర్వహించారు.
వీటిలో ఇప్పటికే 7,500 డబుల్‌ బెడ్‌ రూం ఇళ్ల నిర్మాణం శరవేగంగా కొనసాగుతున్నాయని పేర్కొన్నారు.
రంగారెడ్డి, హైదరాబాద్‌, సంగారెడ్డి, మేడ్చల్‌ జిల్లాల రెవెన్యూ అధికారుల సమన్వయంతో ఎప్పటిక ప్పుడు డబుల్‌ బెడ్‌ రూం ఇళ్ల నిర్మాణ స్థలాల కేటాయింపుకు చర్యలు తీసుకోవాలని సూచించారు.
