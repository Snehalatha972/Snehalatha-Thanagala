అనుబంధ గుర్తింపు రాకుండానే ప్రవేశాలు చేపడితే ఆయా ఇంజినీరింగ్‌తోపాటు వృత్తి విద్యా కాలేజీలపై చర్యలు తప్పవని తెలంగాణ రాష్ట్ర ఉన్నత విద్యామండలి ( టీఎస్‌సీహెచ్‌ఈ ) హెచ్చరించింది.
యాజమాన్య కోటా సీట్లను ఆన్‌లైన్‌ పద్ధతిలో భర్తీ చేస్తామని ప్రకటించింది.
ఈ మేరకు టీఎస్‌సీహెచ్‌ఈ చైర్మెన్‌ తుమ్మల పాపిరెడ్డి శుక్రవారం ఓ ప్రకటన విడుదల చేశారు.
2017-18 విద్యాసంవత్సరానికి సంబంధించి త్వరలోనే అనుబంధ గుర్తింపు పొందిన కాలేజీల వివరాలను ప్రకటిస్తామని తెలిపారు.
యాజమాన్య కోటా సీట్ల భర్తీ కోసం నోటిఫికేషన్‌ జారీ చేస్తామని పేర్కొన్నారు.
