శనివారం సాయంత్రం ఆకాశంలో నెల వంక దర్శనమివ్వడంతో ముస్లింలు 'తరావీ' ప్రత్యేక నమాజుతో రంజాన్‌ మాసానికి స్వాగతం పలికారు.
శుక్రవారంనాడు నెల వంక దర్శనమిస్తుందని దేశవ్యాప్తంగా ముస్లింలు ఎదురు చూశారు.
నెలవంక దర్శన మీయడంతో ఇమామ్‌లు దేశవ్యాప్తంగా ఉన్న అన్ని మసీదుల్లోనూ సైరన్‌ మోగించి రంజాన్‌కు స్వాగతం పలికారు.
రాత్రి ఎనిమిది గంటలకు ఇషా నమాజ్‌ అనంతరం ముస్లింలు తరావీ నమాజ్‌ చదివారు.
హైదరాబాద్‌తో పాటు జిల్లా, నియోజక వర్గ, మండల కేంద్రాల్లో ఉన్న మసీదులకు రంగు రంగుల విద్యుత్‌ దీపాలు అలంకరించారు.
