కేంద్ర, రాష్ట్ర ప్రభుత్వాలు అనుసరిస్తున్న విధానాల వల్లే రైతు ఆత్మహత్యలు జరుగుతున్నాయని పలువురు నేతలు ఆరోపించారు.
రైతులు పండించిన పంటకు గిట్టుబాటు ధర అందడం లేదని, దక్షిణాది రాష్ట్రాల్లో కరెంటుకోతలు విధిస్తున్నారని చెప్పారు.
ఇందులో భాగంగా తెలంగాణ రైతు సంఘం, సీఐటీయు, వ్యవ సాయ కార్మిక సంఘం ఆధ్వర్యంలో కేంద్ర ప్రభుత్వం, మధ్యప్రదేశ్‌ ముఖ్యమంత్రి దిష్టిబొమ్మను శనివారం ఆర్టీసీ క్రాస్‌రోడ్‌లో దగ్దం చేశారు.
ఈ సందర్భంగా తెలంగాణ రైతు సంఘం రాష్ట్ర కార్యదర్శి టి.సాగర్‌, సీఐటీయు రాష్ట్ర ప్రధాన కార్యదర్శి ఎం.సాయిబాబు, వ్యవసాయ కార్మిక సంఘం రాష్ట్ర ప్రధాన కార్యదర్శి ఆర్‌.వెంకట్రాములు మాట్లాడుతూ స్వామినాథన్‌ కమిషన్‌ సూచించినట్టు పంటల ఉత్పత్తి ఖర్చుకు 50శాతం కలిపి వ్యవసాయోత్ప త్తులకు మద్దతు ధరలను వెంటనే కేంద్ర ప్రభుత్వం ప్రకటించాలని డిమాండ్‌ చేశారు.
పశు అమ్మకాలపై కేంద్ర ప్రభుత్వం విధించిన నియంత్రణ ఉత్తర్వులను వెంటనే ఉపసంహరించుకోవాలని డిమాండ్‌ చేశారు.
