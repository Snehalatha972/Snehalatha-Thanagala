ఏపి ముఖ్యమంత్రి చంద్రబాబుకు నిరసనగా ఎమ్మార్పీఎస్‌ నాయకులు వినూత్నరీతిలో నిరసన తెలిపారు.
హైదరాబాద్‌లోని ట్యాంక్‌ బండ్‌ వద్ద అంబేద్కర్‌ విగ్రహం ఎదురుగా మంగళవారం కళ్లకు గంతలు కట్టుకోవడంతో పాటు, కాళ్లుచేతులను తాళ్లతో కట్టేసుకొని నిరసన తెలిపారు.
ఈ సందర్భంగా ఎమ్మార్పీఎస్‌ నేత తిప్పారపు లక్ష్మణ్‌ మాదిగ మాట్లాడుతూ వచ్చే నెల 7న ఏపిలో నిర్వహించే కురుక్షేత్ర మహాసభ ప్రచారం కోసం వెళ్లిన మంద కృష్ణను అరెస్ట్‌ చేశారని తెలిపారు.
పెద్దమాదిగగా ఉంటానని గతంలో ప్రకటించిన చంద్రబాబు, ఈనాడు మాదిగలను అరెస్ట్‌ చేస్తున్నారని మండిపడ్డారు.
ప్రభుత్వం అనుమతిచ్చినా ఇవ్వకున్నా కురుక్షేత్ర మహాసభను నిర్వహిస్తామని స్పష్టం చేశారు.
