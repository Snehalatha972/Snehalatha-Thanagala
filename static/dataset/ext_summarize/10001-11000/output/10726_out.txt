రాష్ట్రంలో నేరాల అదుపునకు క్రైమ్‌ క్రిమినల్‌ ట్రాకింగ్‌ నెట్‌వర్క్‌ సిస్టం ( సీసీటీఎన్‌ఎస్‌ ) ను మరింత పటిష్టవంతం చేయాల్సిన అవసరం ఉందని తెలంగాణ ప్రభుత్వ ప్రధాన కార్యదర్శి శేఖర్‌ప్రసాద్‌ సింగ్‌ అన్నారు.
ఈ సందర్భంగా రాష్ట్రంలో ఈ విధానం అమలు అవుతున్న తీరుతెన్నులపై ఆయన అధికారులతో విస్తారంగా చర్చించారు.
జాతీయ స్థాయిలో పైలెట్‌ ప్రాజెక్టుగా రెండు రాష్ట్రాలకు సీసీటీఎన్‌ఎస్‌ ప్రాజెక్టును కేంద్రం కేటాయించిందని, ఆ అవకాశాన్ని అందిపుచ్చుకున్న మన రాష్ట్రం దీనిని సంపూర్ణంగా ఉపయోగించుకోవాలని సింగ్‌ కోరారు.
కొత్తగా ఏర్పడిన కమిషనరేట్లు, జిల్లాల్లో సైతం సీసీటీఎన్‌ఎస్‌ విధానాన్ని అందిపుచ్చుకొని ముందుకు సాగేందుకు తీవ్రంగా ప్రయత్నాలు సాగుతున్నాయని తెలిపారు.
