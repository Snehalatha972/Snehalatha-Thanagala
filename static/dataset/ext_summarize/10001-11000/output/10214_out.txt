సాంస్కృతిక సంస్థలు నిర్వహించే సన్మాన సత్కార కార్యక్రమంలో ఔచిత్యం ఉంటే అందరూ అభినందిస్తారని అర్హులను గుర్తించి వారిని గౌరవించే సాంప్రదాయం అనాది నుంచి ఉందని తెలుగు విశ్వవిద్యాలయం విశ్రాంత ఉపకులపతి డా.ఎల్లూరి శివారెడ్డి అన్నారు.
ఆరాధన సాంస్కృతిక సంస్థ 22వ వార్షికోత్సవ సందర్భంగా వివిధ రంగ ప్రముఖులకు సన్మాన కార్యక్రమం జరిగింది.
సామాజిక కార్యకర్త జి.హనుమంతరావు అధ్యక్షత వహించిన సభలో ఎడిషనల్‌ ట్రాన్స్‌పోర్ట్‌ కమిషనర్‌ ( రిటైర్డ్‌ ) డా.సిఎల్‌ఎన్‌ గాంధీ, సాంస్కృతిక కార్యకర్త జి వెంకటరెడ్డి, కళాభిమానులు రాజేంద్రప్రసాద్‌, జయప్రకాశ్‌రెడ్డి, శైలజ పాల్గొనగా ప్రముఖ నటుడు వైకె నాగేశ్వరరావు దీపారాధన చేసి సభను ప్రారంభించారు.
ప్రధాన కార్యదర్శి లోకం కృష్ణయ్య నివేదిక సమర్పించారు.
