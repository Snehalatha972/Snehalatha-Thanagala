తెలంగాణ రాష్ట్రంలో బోదకాల వ్యాధిగ్రస్తులకు ప్రతీ నెలా వెయ్యి   రూపాయల పింఛన్‌ చెల్లించాలని ముఖ్యమంత్రి కె.చంద్రశేఖర్‌ రావు నిర్ణయించారు.
శుక్రవారం ప్రగతిభవన్‌లో వైద్య ఆరోగ్య శాఖ కార్యదర్శి శాంతకుమారి, కుటుంబ సంక్షేమం కమిషనర్‌ వాకాటి కరుణ, ఉన్నతాధికారులతో సిఎం సమీక్ష సమావేశం నిర్వహించారు.
రాష్ట్రంలోని సుమారు 47 వేల మంది బాధితులకు వచ్చే ఆర్థిక సంవత్సరం నుంచి పింఛన్‌ అందించేందుకు వీలుగా బడ్జెట్‌లో నిధులు కేటాయించనున్నట్టు వెల్లడించారు.
గ్రామం యూనిట్‌గా ప్రజలందరికీ ప్రభుత్వ ఖర్చుతోనే రోగ నిర్థారణ పరీక్షలు చేయించనున్నట్లు సిఎం వెల్లడించారు.
