నాలాల పూడికతీతలో జరిగిన అవకతవకల్లో విచారణ పేరుతో 13 మంది అసిస్టెంట్‌ ఎగ్జిక్యూటివ్‌ ఇంజనీర్లను ( ఏఈఈ ) పోలీసులు అరెస్టు చేశారు.
దీన్ని నిరసిస్తూ జీహెచ్‌ఎంసీ కార్యాలయం ఎదుట లంచ్‌ అవర్‌లో ఇంజనీర్లు నిరసన తెలిపారు.
బాధ్యతాయు తమైన హోదాలో పనిచేస్తున్న ఇంజనీర్లను ఈ విధంగా అరెస్టు చేయడంపై అభ్యంతరం తెలిపారు.
ఇంజనీర్లపై పెట్టిన కేసుల విషయంలో విచారించాల్సిన మున్సిపల్‌ మంత్రి కేటీఆర్‌ అందుకు విరుద్ధంగా ట్విట్టర్‌లో స్పందించడం గర్హనీయమన్నారు.
సీసీఎస్‌ రూల్స్‌ ప్రకారం గెజిటెడ్‌ అధికారులపై విచారణ జరపకుండా అరెస్టు చేయడంపై ఆందోళన వ్యక్తం చేశారు.
ఇంజనీర్లపై పెట్టిన కేసులను ఉపసంహరించుకునేంత వరకు జీహెచ్‌ఎంసీ ఇంజనీర్లంతా ప్రత్యక్ష ఆందోళనకు దిగాలని ఇంజనీర్స్‌ అసోసియేషన్‌ ఆధ్వర్యంలో నిర్వహించిన సమావేశంలో నిర్ణయించారు.
