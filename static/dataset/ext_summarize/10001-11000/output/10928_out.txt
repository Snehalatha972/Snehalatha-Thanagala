ఉద్యాన విశ్వ విద్యాలయంలో ఖాళీగా ఉన్న పోస్టులను త్వరలో భర్తీ చేస్తామని వ్యవసాయ శాఖ కమిషనర్‌ సీ పార్థసారథి తెలిపారు.
రాష్ట్ర ఉద్యాన విశ్వ విద్యాలయం పరిధిలోని 11 పరిశోధన సంస్థల శాస్త్రవేత్తలతో బుధవారం జరిగిన జోనల్‌ స్థాయి అడ్వైజరీ కౌన్సిల్‌ సన్నాహక సమావేశంలో ఆయన మాట్లాడారు.
రెండు మాసాల్లో మెరిట్‌ ఆధారంగా ఈ పోస్టులను భర్తీ చేయడానికి అన్ని చర్యలు తీసుకోవాలని అధికారులను ఆదేశించారు.
రైతుల అవసరాలకు అనుగుణంగా పరిశోధనలు చేపట్టాలని శాస్త్రవేత్తలకు ఆయన ఆదేశించారు.
పరిశోధనల్లో రైతులను భాగస్వాములుగా చేయాల్సిన అవసరం ఉందన్నారు.
