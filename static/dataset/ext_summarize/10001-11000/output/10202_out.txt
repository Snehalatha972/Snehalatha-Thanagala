తెలంగాణలోని రంగారెడ్డి జిల్లా మహేశ్వరం మండలం, రావిరాలలోని రాజీవ్‌ జెమ్స్‌ పార్కులోని గీతాంజలి గ్రూప్‌ డైమండ్‌ జ్యువెలరీ యూనిట్‌లో ఎన్‌ఫోర్స్‌మెంట్‌ డైరెక్టరేట్‌ ( ఇడి ) అధికారులు గురువారం రాత్రి నుంచి శుక్రవారం ఉదయం వరకు సోదాలు నిర్వహించారు.
సుమారు రూ.3 వేల కోట్ల విలువ చేసే వజ్రాలు, వజ్రాభరణాలు సీజ్‌ చేశారు.
వజ్రాల వ్యాపారంలో భాగంగా నీరవ్‌ మోడీ హైదరాబాద్‌ జెమ్స్‌ సెజ్‌లో 2007 నుంచి గీతాంజలి గ్రూప్‌ పేరుతో వజ్రాభరణాల తయారీ యూనిట్‌ను అతని అల్లుడిని పెట్టి నిర్వహిస్తున్నాడు.
మహేశ్వరం మండలం రావిరాల రెవెన్యూ పరిధిలోని 1/1 సర్వే నెంబర్‌లో 170 ఎకరాల్లో రాజీవ్‌ జెమ్స్‌ కంపెనీని ( సెజ్‌ ) స్పెషల్‌ ఎకనామికల్‌ జోన్‌ కింద 2005 నవంబర్‌ 26న అప్పటి ముఖ్యమంత్రి వైఎస్‌ రాజశేఖర్‌రెడ్డి ప్రారంభించారు.
నీరవ్‌ మోడీ నిర్వాకంతో ప్రస్తుతం ఈ సెజ్‌లో కార్మికుల కుటుంబాలు రోడ్డున పడనున్నాయి.
