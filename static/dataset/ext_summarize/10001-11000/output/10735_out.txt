ఆర్ధికవృద్ధి రేటులో తెలంగాణ రాష్ట్రం మరోసారి దేశంలో నెంబర్‌వన్‌గా నిలిచింది.
ప్రధానమైన పన్నులద్వారా వచ్చే ఆదాయంలో 2016-17 ఆర్ధిక సంవత్సరంలో అన్ని పన్నుల ద్వారా వచ్చే ఆదాయంలో 17.81 వృద్ధిరేటు, ప్రధాన పన్నులైన సేల్స్‌ టాక్స్‌, ఎక్సైజ్‌, స్టాంప్స్‌ అండ్‌ రిజిస్ట్రేషన్‌ల ద్వారా 17.82 శాతం వద్ధిరేటు సాధించింది.
2015-16 సంవత్సరంలో మార్చి నుంచి ఫిబ్రవరి వరకు రూ.33,257 కోట్ల ఆదాయంరాగా, ఇదే సమయానికి 2016-17 ఆర్థిక సంవత్సరంలో 39,183 కోట్ల ఆదాయం సమకూరింది.
దీంతో తెలంగాణ రాష్ట్రం ప్రధాన పన్నుల ద్వారా 17.82 శాతం ఆదాయ వృద్ధిరేటును పెంచుకోగలిగింది.
రవాణా రంగం, ఇతర మార్గాలన్నీ కలుపుకుని 2015-16 ఆర్థిక సంవత్సరంలో రూ.36,130 కోట్ల ఆదాయం వస్తే, 2016-17లో రూ.42,564 కోట్ల ఆదాయం వచ్చింది.
