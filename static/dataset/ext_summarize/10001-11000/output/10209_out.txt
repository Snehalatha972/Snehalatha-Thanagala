రాష్ట్ర ప్రభుత్వం రైతులను మోసపూరిత మాటలతో మభ్యపెడుతుందని కిసాన్‌ సెల్‌ రాష్ట్ర అధ్యక్షులు కోదండరెడ్డి ఆరోపించారు.
రంగారెడ్డి జిల్లా కాంగ్రెస్‌ కమిటీ ఆధ్వర్యంలో 'ఖరీఫ్‌ సీజన్‌లో రైతులు పడుతున్న కష్టాలు- రుణామాఫీ, వడ్డీ బాధలు, ఉపాధి కూలీలకు నగదు కష్టాలు' తదితర సమస్యలపై శుక్రవారం లక్డీకాపూల్‌లోని కలెక్టరేట్‌ ఎదుట భారీ ధర్నా నిర్వహించారు.
రైతే వెన్నెముఖగా భావించే దేశంలో రైతులను మోసం చేసిన నాయకులు అడ్రస్‌ లేకుండా పోయారని తెలిపారు.
కల్తీ విత్తనాలను సరఫరా చేస్తున్నవారిపై కఠిన చర్యలు తీసుకుంటామని వత్తాసు పలికే మీడియాలో కథనాలు రాసుకోవడం తప్ప, ఎలాంటి చర్యలు ప్రభుత్వం తీసుకోలేదన్నారు.
ఖరీఫ్‌ సీజన్‌ ప్రారంభానికి మందే స్టేల్‌ లెవల్‌ బ్యాంకర్స్‌ కమిటీ సమావేశాలు నిర్వహించి రుణాలు, ఇతర సమస్యలపై అధికారులతో మాట్లాడేవారమని చెప్పారు.
రాష్ట్రంలో కలెక్టర్‌ స్థాయి వ్యక్తికే రక్షణ లేకుండా పోయిందని ఆవేదన వ్యక్తం చేశారు.
