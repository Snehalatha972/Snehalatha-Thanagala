అప్పుల బాధతో రైతు ఆత్మహత్య చేసుకున్నాడు.
కుకునూరుపల్లి ఎస్‌ఐ ప్రభాకర్‌రెడ్డి వివరాల ప్రకారం మేదినీ పూర్‌కు చెందిన బూర్గు నర్సింలు ( 40 ) తన ఎకరాతో, మరో నాలుగెకరాలు కౌలుకు తీసుకుని సాగు చేస్తున్నాడు.
తన వ్యవసాయ భూమిలో గతంలో అప్పు చేసి బోరు వేశాడు.
పంట దిగుబడి సరిగా రాక చేసిన అప్పులు తీర్చలేక మనస్తాపానికి గురయ్యాడు.
ఆదివారం ఉదయం ఇంట్లో ఎవరూ లేని సమయంలో పురుగుల మందు తాగాడు.
కుటుంబ సభ్యుల ఫిర్యాదు మేరకు కేసు దర్యాప్తు చేపట్టినట్టు ఎస్‌ఐ తెలిపారు.
