1917లో జరిగిన మహత్తర అక్టోబర్‌ విప్లవం ప్రపంచ కార్మిక వర్గానికి వేగుచుక్క అయిందని, ఆ విప్లవ స్ఫూర్తిని నేటితరం కార్మికులు అందిపుచ్చుకోవాలని సీఐటీయూ అఖిల భారత ఉపాధ్యక్షులు ఏకె.పద్మనాభన్‌ పిలుపునిచ్చారు.
మంగళవారం నల్లగొండ జిల్లా మిర్యాలగూడ పట్టణం లోని ఎంవీ ఆర్‌ ఫంక్షన్‌హాల్‌లో సీఐటీయూ ఆధ్వర్యంలో 'అక్టోబర్‌ విప్లవ శత వార్షికోత్సవం-కార్మికోద్యమ సవాళ్లు' అంశంపై నిర్వహించిన సెమినార్‌లో ఆయన ప్రసంగించారు.
కార్మికుల హక్కుల కోసం కలకత్తాలో గొంతెత్తిన నిరసనకారులపై ప్రభుత్వదాడిని, తెలంగాణలో ధర్నాచౌక్‌ ఉద్యమకారులపై దాడిని ఆయన తీవ్రంగా ఖండించారు.
హక్కుల గురించి ప్రశ్నించినందుకు దాడులు చేయడం ప్రజాస్వామ్యం అనిపించుకుంటుందా ? అని ప్రశ్నించారు.
