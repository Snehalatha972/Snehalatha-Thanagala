గోవధ నిషేధం ఉత్తర్వులను కేంద్రం తక్షణమే ఉపసంహరించుకోవాలని సీపీఐ రాష్ట్ర కార్యదర్శి చాడ వెంకట్‌రెడ్డి డిమాండ్‌ చేశారు.
ఈ నిర్ణయం వెనుక ఆర్‌ఎస్‌ఎస్‌, మతతత్వ శక్తుల ప్రమేయముందని అన్నారు.
గోవులపై ఆధారపడిన పేద కుటుంబాలు రోడ్డున పడే ప్రమాదముందన్నారు.
వనపర్తి జిల్లా కేంద్రంలోని లిటిల్‌బర్డ్స్‌ పాఠశాలలో సీపీఐ జిల్లా కార్యదర్శి డి.చంద్రయ్య అధ్యక్షతన శుక్రవారం జిల్లా సమగ్రాభివృద్ధి సమావేశం నిర్వహించారు.
ఈ సందర్భంగా చాడ మాట్లాడుతూ ప్రజా ఉద్యమాల ద్వారా తెలంగాణను సాధించుకున్నామని చెప్పారు.
సమావేశంలో పార్టీ రాష్ట్ర నాయకులు ఈర్ల నర్సింహా తదితరులు పాల్గొన్నారు.
