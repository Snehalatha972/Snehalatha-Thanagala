రైస్‌ మిల్లర్లు సిండికేట్‌ అయి ధాన్యాన్ని కొనుగోలు చేయడం లేదని నిజామాబాద్‌ జిల్లా ఇందల్‌వాయి మండలం అమ్సాన్‌పల్లి గ్రామంలో రైతులు ఆందోళనకు దిగారు.
కొనుగోళ్ల విషయంలో జాప్యాన్ని నిరసిస్తూ శుక్రవారం ఇందల్‌వాయి, ధర్పల్లి రహదారిపై రాస్తారోకో చేశారు.
లారీ ధాన్యాన్ని పంపినా రెండుమూడు రోజుల వరకు కాంటా పెట్టడం లేదని ఆవేదన వ్యక్తం చేశారు.
అధికారులు వచ్చి సమస్య పరిష్కరించాలని, అప్పటిదాకా రాస్తారోకో విరమించేదిలేదని భీష్మించారు.
