గ్రేటర్‌ హైదరాబాద్‌ పరిధిలో నాలాల విస్తరణకు తీవ్ర అడ్డంకిగా ఉన్న 842 ఆక్రమణలను తొలగించేందుకు యుద్ద ప్రాతిపదికన చర్యలు చేపట్టాలని టౌన్‌ప్లానింగ్‌ అధికారులకు జీహెచ్‌ఎంసీ కమిషనర్‌ డా.బి.జనార్థన్‌రెడ్డి ఆదేశాలు జారీచేశారు.
నాలాల విస్తరణపై సోమవారం టౌన్‌ప్లానింగ్‌ అధికారులతో సమీక్ష సమావేశం నిర్వహించారు.
ఈ సందర్భంగా కమిషనర్‌ మాట్లాడుతూ నగరంలో ఉన్న 173 ప్రధాన నాలాల సర్వేను పూర్తిచేయగా మొత్తం 390 కిలోమీటర్ల విస్తీర్ణంలో ఉన్న ప్రధాన నాలాలపై 12,182 ఆక్రమ నిర్మాణాలు ఉన్నట్టు ఈ సర్వేలో గుర్తించడం జరిగిందని వివరించారు.
వీటిలో నాలాలలో తీవ్ర అడ్డంకిగా ఉన్న 842 అక్రమణలను గుర్తించారు.
ఈ 842 అక్రమణ దారులకు నోటీసులను జారీ చేయడంతో పాటు న్యాయపరమైన అడ్డంకులు రాకుండా కెవియట్లను దాఖలు చేయాలని కమిషనర్‌ ఆదేశించారు.
