దేశవ్యాప్తంగా అన్ని రాష్ట్రాల ఎన్నికలు ఒకే సారి జరిపితే సుపరిపాలన సాధ్యమవుతుందని హర్యానా ముఖ్యమంత్రి మనోహర్‌లాల్‌ ఖట్టర్‌ అన్నారు.
మోడీ మూడేళ్ల పాలన సందర్భంగా నిర్వహించిన శుక్రవారం నిర్వహించిన 'మోడీ ఫెస్ట్‌' కార్యక్రమంలో ఆయన మాట్లాడారు ఈ సందర్భంగా కాంగ్రెస్‌పై ఆయన విమర్శలు గుప్పించారు.
కాంగ్రెస్‌ హయాంలో దేశమంతా అవినీతి క్యాన్సర్‌లా వ్యాపించిన విషయం ప్రజలందరికీ తెలుసన్నారు.
మోడీ పాలనలో అవి నీతికి ఆస్కారమే లేకుండా పోయిందన్నారు.
పనికిరాని 1100 సేవలను తొలగించి, వాటి స్థానంలో కొత్తవి ప్రవేశపెట్టామని తెలిపారు.
మొదటిసారిగా వీఐపీ సంస్కృతిని తొలగించామన్నారు.
అంత్యోదయ ఆదర్శంతో చివరి పేదవాడికి కూడా సేవ చేయాలన్నదే మోడీ ఆకాంక్ష అని తెలిపారు.
