రానున్న ఆర్థిక సంవత్సరం ( 2018-19 ) లో విద్యుత్‌ సబ్సిడీ ఎంత చెల్లిస్తారనే విషయాన్ని స్పష్టం చేయాలని సిపిఎం రాష్ట్ర కార్యదర్శి పి.మధు రాష్ట్రప్రభుత్వాన్ని కోరారు.
ఈ మేరకు ముఖ్యమంత్రి చంద్రబాబు నాయుడుకు ఆదివారం ఆయన లేఖ రాశారు.
సోమవారం నుంచి రాష్ట్ర విద్యుత్‌ నియంత్రణా మండలి ( ఏపిఈఆర్‌సి ) పబ్లిక్‌ హియరింగ్‌ ప్రారంభిస్తున్నందున దీనిపై ముందుగానే స్పష్టత ఇవ్వాల్సిన అవసరముందని సూచించారు.
రానున్న ఆర్థిక సంవత్సరంలో మిగులు విద్యుత్‌ ఉంటుందని, ఛార్జీలు పెంచబోమని సిఎంతో సహా అనేకమంది ప్రభుత్వ పెద్దలు ప్రకటిస్తున్నారని వివరించారు.
దీని భర్తీకి మార్గమేంటో చెప్పలేదని తాము ఇప్పటికే అభ్యంతరాన్ని తెలిపామన్నారు.
ఇప్పుడయినా కనీసం ఎన్నికల ప్రణాళిక హామీ మేరకు 9గంటల ఉచిత విద్యుత్‌ సరఫరాపై స్పష్టమైన ప్రకటన చేయాలని డిమాండ్‌ చేశారు.
