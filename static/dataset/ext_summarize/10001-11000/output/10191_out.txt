సోషల్ మీడియాలో ఓ మహిళతో పరిచయం పెంచుకొని ఆమెను మాయమాటలతో మోసం చేసి బంగారం దొంగిలించిన యువకుడిని లంగర్‌హౌస్ పోలీసులు అరెస్టు చేసి రిమాండ్‌కు తరలించారు.
ఆంధ్రప్రదేశ్ రాష్ట్రం కర్నూలు జిల్లా నంధ్యాలకు చెందిన బాబా ఫకృద్దీన్ అలియాస్ ఎస్‌కే చిన్ను ( 22 ) , నానల్‌నగర్ ప్రాంతంలోని ఓ మహిళతో ఫేస్‌బుక్, వాట్సాప్‌ల్లో పరిచయం పెంచుకున్నాడు.
స్నేహం పెరగడంతో ఆమె వద్ద నుంచి అప్పుడప్పుడు డబ్బులు, బంగారాన్ని అడిగి తీసుకున్నాడు.
సుమారు నాలుగు తులాల బంగారు ఆభరణాలను ఆమె వద్ద తీసుకున్న తర్వాత ఫోన్ స్విచ్ఛాఫ్ చేసి తప్పించుకు తిరుగుతున్నాడు.
పోలీసులు విచారణ చేపట్టి శనివారం బాబాఫకృద్దీన్‌ను అరెస్టు చేసి రిమాండ్‌కు తరలించారు.
