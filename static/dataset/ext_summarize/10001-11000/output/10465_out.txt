రాష్ట్రంలో వివిధ గురుకులాల్లోని పోస్ట్‌ గ్రాడ్యుయేట్‌ టీచర్స్‌ ( పీజీటీ ) , ట్రెయిన్డ్‌ గ్రాడ్యుయేట్‌ టీచర్స్‌ ( టీజీటీ ) , ఫిజికల్‌ డైరెక్టర్స్‌ ( పీడీ ) పోస్టులకు మెయిన్‌ రాతపరీక్షలకు 36,095 మంది అభ్యర్థులు ఎంపికయ్యారు.
గురుకులాల ప్రిలిమినరీ రాతపరీక్షల ఫలితాలను తెలంగాణ రాష్ట్ర పబ్లిక్‌ సర్వీస్‌ కమిషన్‌ ( టీఎస్‌పీఎస్సీ ) కార్యదర్శి ఏ వాణీప్రసాద్‌ విడుదల చేశారు.
ప్రిలిమినరీ రాతపరీక్షలకు హాజరైన వారిలో 1:15 నిష్పత్తి చొప్పున మెయిన్‌ రాతపరీక్షలకు అభ్యర్థులను ఎంపిక చేశామని ఓ ప్రకటనలో తెలిపారు.
వచ్చేనెల 18వ తేదీ నుంచి మెయిన్‌ రాతపరీక్షలు ప్రారంభమవుతున్న విషయం తెలిసిందే.
