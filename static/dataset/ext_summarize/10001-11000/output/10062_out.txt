మూడేండ్లుగా హరితహారం పేరుతో నాటుతున్న మొక్కల్లో పర్యావణానికి, ప్రజలకు ఉపయోగపడే మొక్క ఒక్కటీ లేదని జగిత్యాల ఎమ్మెల్యే జీవన్‌రెడ్డి ఎద్దేవా చేశారు.
జగిత్యాల జిల్లా కేంద్రంలో ఆదివారం ఏర్పాటు చేసిన విలేకరుల సమావేశంలో ఆయన మాట్లాడుతూ సీఎం చెప్పినట్టు కోతులు అడవుల్లోకి వాపస్‌ పోయేవిధంగా ఒక్క పండ్ల మొక్కనూ నాటలేదన్నారు.
అడవుల్లో, మైదానాల్లో, చెరువు గట్లపై సుబాబుల్‌ రకం చెట్లు నాటితే పశువులు, గొర్రెలకు బలవర్ధకమైన ఆహారాన్ని అందించిన వాళ్లమవుతామన్నారు.
ఇటువంటి చెట్లు ఎందుకు నాటడం లేదని ప్రశ్నించారు.
ఓ వైపు అడవులను పెంచాలని చెబుతూనే ప్రభుత్వ పాఠశాలల్లో కట్టెల పొయ్యి మీదే వంటలు చేయిస్తున్నారని ఎద్దేవా చేశారు.
