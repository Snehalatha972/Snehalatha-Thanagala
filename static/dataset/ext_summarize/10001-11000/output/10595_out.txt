లైంగిక వేధింపుల కేసులో చంచల్‌గూడ జైలులో రిమాండ్‌ ఖైదీగా ఉన్న గజల్‌ శ్రీనివాస్‌కు నాంపల్లి న్యాయస్థానం బుధవారం షరతులతో కూడిన బెయిల్‌ మంజూరు చేసింది.
రూ.10వేల నగదు, ఇద్దరు వ్యక్తుల పూచీకత్తు సమర్పించడంతో పాటు వారంలో రెండు సార్లు పంజగుట్ట పోలీస్‌ స్టేషన్‌లో హాజరుకావాలని కోర్టు పేర్కొంది.
బెయిల్‌ పిటిషన్‌పై మంగళవారం ఇరు వర్గాల వాదనలు విన్న న్యాయమూర్తి బుధవారం తీర్పును వెలువరించారు.
ఈ కేసులో ఏ2 నిందితురాలు పార్వతి పెట్టుకున్న ముందస్తు బెయిల్‌ పిటిషన్‌పై కూడా బుధవారం కోర్టులో వాదనలు సాగాయి.
పార్వతికి ముందస్తు బెయిల్‌కు న్యాయమూర్తి అంగీకరించారు.
