రంగారెడ్డి జిల్లా ముత్తూట్‌ ఫైనాన్స్‌ సంస్థలో దోపిడీకి ప్రయత్నించిన దొంగల ముఠా కోసం పోలీసులు గాలింపు ముమ్మరం చేశారు.
పోలీసులకు అందిన పక్కా సమాచారంతో మైలార్‌దేవపల్లిలోని హ్యాపీ హోమ్స్‌ అపార్టుమెంట్లలో సెర్చ్‌ ఆపరేషన్‌ నిర్వహిస్తున్నారు.
నలుగురు ఏసీపీలు, రెండు టాస్క్‌ఫోర్సు బృందాలు, హైదరాబాద్‌, సైబరాబాద్‌ కమిషనరేట్ల పరిధిలోని సీఐలు, ఎస్‌ఐలతో ప్రత్యేక బృందం మంగళవారం రాత్రి నుంచి అపార్ట్‌మెంట్లలో సోదాలు ప్రారంభించింది.
మీడియా ప్రతినిధులను కూడా పోలీసులు ఆ దరిదాపులకు రానీయడం లేదు.
దొంగలు వాడిన టవేరా వాహనాన్ని పోలీసులు హ్యాపీ హోమ్స్‌ అపార్టుమెంట్లలో గుర్తించారు.
మారణాయుధాలతో మంగళవారం ఉదయం మైలార్‌దేవ్‌పల్లి ముత్తూట్‌ సంస్థలోకి వచ్చిన దుండగులు సిబ్బందిని బెదిరించారు.
