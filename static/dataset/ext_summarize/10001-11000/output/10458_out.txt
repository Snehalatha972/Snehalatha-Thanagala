నిత్యం కరువుతో సుదూర ప్రాంతాలకు రైతులు, వ్యవసాయ కూలీలు వలసలు వెళ్లే అనంతపురం ప్రాంతంలో ప్రభుత్వం కారు రేసుల నిర్వహణకు సిద్ధపడింది.
ఈ మేరకు జిల్లాలో ఫార్ములా-3 కారు రేసుల ట్రాక్‌ నిర్మాణం చేపట్టేందుకు ప్రభుత్వం 219 ఎకరాల భూమిని కేటాయించింది.
దీని ప్రకారం అవసరమైన 219 ఎకరాల భూమిని టూరిజం శాఖకు అప్పగిస్తూ ఉత్తర్వులను జారీ చేసింది.
ఇందులో 160.36 ఎకరాలు ప్రభుత్వ భూమి ఉండగా 58.64 ఎకరాలు అసైన్డు భూమి ఉంది.
సుమారు రూ.150 కోట్ల వరకు పెట్టుబడి పెట్టాల్సి ఉంటుందని అంచనా.
