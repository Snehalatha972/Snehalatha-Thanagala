తెలంగాణ ప్రాంత ప్రాభవాన్ని, వైశిష్టాన్ని, చరిత్రను ఆవిష్కరిస్తూ ప్రదర్శిత మైన 'నా తెలంగాణ కోటి రతనాల వీణ' నృత్య రూపకం రవింద్రభారతిలో తెలంగాణ భాషా సాంస్కృతిక శాఖ త్రైలోక్య ఆర్ట్స్‌ అసోసియేషన్‌ ఆధ్వర్యంలో గురువారం ప్రదర్శితమైంది.
2000 సంవత్సరాల నాటి తెలంగాణ చరిత్రలో శాతవాహనులు, కాకతీయుల కాలం నాటి పరిస్థితులను వివరిస్తూ తదుపరి నైజాం పాలకుల పాలనను తెలుపుతూ తెలంగాణ సంస్కృతి జానపద కళలను మిళితం చేస్తూ కళాకారిణిలు మనోహరంగా తమ నర్తనంతో కవి హృదయాన్ని ఆవిష్కరించారు.
అనంతరం పరిణామాలలో ఆంధ్రప్రదేశ్‌ రాష్ట్ర ఆవిర్భావం, సమైఖ్య రాష్ట్రంలో జరిగిన వివక్షత కారణంగా ప్రత్యేక రాష్ట్ర ఉద్యమం చివరిగా కేసీఆర్‌ నాయకత్వంలో రాష్ట్ర సాధన జరిగిందనే అంశంతో నృత్య రూపకం ముగించారు.
