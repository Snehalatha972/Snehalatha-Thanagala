తెలంగాణ కోసం కార్మికులు, కర్షకులు, విద్యార్థులు చేసిన పోరాటాన్ని గోదారిలో ముంచి కుటుంబ పాలన సాగిస్తూ దోచుకుంటున్న కేసీఆర్‌ను గద్దెదింపి రాష్ట్రాన్ని కాపాడాలని టీడీపీ రాష్ట్ర వర్కింగ్‌ కమిటీ అధ్యక్షుడు రేవంత్‌రెడ్డి అన్నారు.
నిజామాబాద్‌ జిల్లా నందిపేట్‌ మండల కేంద్రంలో రాజారాం యాదవ్‌ చేపట్టిన రెండు రోజులు నిరాహార దీక్ష ముగింపు కార్య క్రమానికి శుక్రవారం రేవంత్‌రెడ్డి, బీసీ సంక్షేమ సంఘం జాతీయ అధ్యక్షుడు ఆర్‌.క్రిష్ణయ్య హాజరయ్యారు.
ఇప్పటివరకు రాష్ట్రానికొచ్చిన నిధులను తన స్వార్థానికి వినియోగించుకుని, రైతులు, బడుగు బలహీన వర్గాలు, ఉద్యోగులను మోసం చేస్తున్నారని అన్నారు.
బెల్టుషాపులను ప్రోత్సహిస్తూ ఇంటికో కేసీఆర్‌ను తయారు చేస్తున్నారని ఎద్దేవా చేశారు.
ఇసుక మాఫియాతో మంత్రి పోచారం శ్రీనివాస్‌రెడ్డి కుమ్మక్కయ్యారని విమర్శించారు.
