రాష్ట్ర ప్రభుత్వం జోనల్‌ వ్యవస్థను పునర్‌ వ్యవస్థీకరిస్తే నిపుణుల కమిటీ అభిప్రాయాలు తీసుకుని విద్యార్థి, యువజన సంఘాలతో సంప్రదింపులు జరపాలని జేఏసీ చైర్మన్‌ ప్రొఫెసర్‌ కోదండరామ్‌ డిమాండ్‌ చేశారు.
మంగళవారం హైదరాబాద్‌లోని ఓయూ జేసీఎస్‌ఎస్‌ఆర్‌ హాల్‌లో తెలంగాణ విద్యార్థి ఉద్యమవేదిక ( టీవీయూవీ ) ఆధ్వర్యంలో 'స్థానిక రిజర్వేషన్లు- జోనల్‌ వ్యవస్థ' అంశంపై నిర్వహించిన సదస్సులో ఆయన మాట్లాడారు.
అవసరమైతే 10 జోన్స్‌ చేయాలని డిమాండ్‌ చేశారు.
కావాలని ప్రభుత్వం ఉద్యోగాల నోటిపికేషన్స్‌ జారీ చేయకుండా జోన్ల పేరుతో రాద్దాంతం చేస్తూ నిరుద్యోగుల జీవితాలతో చెలగాటం ఆడుతోందన్నారు.
లక్షల్లో ఉద్యోగాలు ఖాళీగా ఉంటే కేవలం వెయ్యి ఉద్యోగాలు భర్తీ చేయడం దురదృష్టకరమన్నారు.
ఉద్యోగాలపై ప్రకటనలు చేస్తున్నారే తప్ప భర్తీచేయడం లేదని ఆవేదన వ్యక్తం చేశారు.
