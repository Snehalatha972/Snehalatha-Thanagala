తీవ్రవాదంపై అంతర్జాతీయంగా యుద్ధం సాగించడమంటే అది ప్రజల మధ్య లేదా మతాల మధ్య సాగే యుద్ధం కాదని జోర్డాన్‌ రాజు అబ్దుల్లా వ్యాఖ్యానించారు.
మన విశ్వాసాన్ని, మానవతాన్ని హత్య చేసేవారిపై ఈ పోరాటం సల్పాలని కోరారు.
రక్షణ లేనివారిని, అవసరంలో వున్నవారిని ఆదుకోవడమే ప్రతి ఒక్క ముస్లిం విధి అని తాను నేర్చుకున్నానని పేర్కొన్నారు.
ఏ స్థాయి నాయకత్వంలో వున్నా, ఎక్కడ వున్నా ప్రజలకు సేవ చేయడానికే ప్రాధాన్యత ఇవ్వాలని, అందరికీ మరింత మెరుగైన భవితవ్యాన్ని అందించాలని తన తండ్రి ఎప్పుడూ చెప్పేవారని రాజు అబ్దుల్లా గుర్తు చేసుకున్నారు.
