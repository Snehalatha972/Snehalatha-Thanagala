ప్రభుత్వం రైతుల సంక్షేమాన్ని తీవ్రంగా నిర్లక్ష్యం చేస్తోందని ఆరోపిస్తూ భారతీయ జనతా పార్టీ ( భాజ‌పా ) రాష్ట్ర వ్యవసాయశాఖ కమిషనర్ కార్యాలయాన్ని ముట్టడించింది.
కేంద్ర ప్రభుత్వం ప్రవేశపెట్టిన ప్రధానమంత్రి ఫసల్‌ యోజన పథకం ద్వారా రైతులకు పంటల బీమా ప్రయోజనాలు కల్పించడంలో కేసీఆర్ ప్రభుత్వం నిర్లక్ష్యంగా వ్య‌వ‌హ‌రిస్తోందంటూ  కిసాన్ మోర్చా ఆధ్వర్యంలో భారీ సంఖ్యలో రైతులు ధర్నా నిర్వహించారు.
ఎకరా వరికి రైతులు 2 శాతం ప్రీమియం చెల్లిస్తే కేంద్ర రాష్ట్ర ప్రభుత్వాలు చేరో మూడు శాతం ప్రీమియం చెల్లించడం ద్వారా రైతులకు పంటల బీమా లభిస్తోందన్నారు.
ఫలితంగానే రాష్ట్రంలో రైతుల ఆత్మహత్యలకు పాల్ప‌డుతున్నార‌ని, నకిలీ విత్తనాలు, ఎరువుల విష‌యంలో దళారుల బారిన ప‌డి మోస‌పోతున్నార‌ని  ఆరోపించారు.
ధర్నాను విరమింపచేసేందుకు పోలీసులు ప్రయత్నం చేయడంతో కార్యకర్తలు అడ్డుకున్నారు.
ఈ సందర్భంగా ఇరు వర్గాల మధ్య తోపులాట జరిగింది.
అనంతరం లక్ష్మణ్‌తోపాటు నాయకులు కార్యకర్తలందరిని పోలీసులు అరెస్టు చేశారు.
