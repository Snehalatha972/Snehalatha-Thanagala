మియాపూర్‌ భూ కుంభకోణం కేసులో అరెస్టయిన కూకట్‌పల్లి సబ్‌ రిజిస్ట్రార్‌ రాచకొండ శ్రీనివాసరావుకు చెందిన ఇళ్ళపై మంగళవారం అవినీతి నిరోధక శాఖ దాడులు నిర్వహించింది.
బోయిన్‌ పల్లిలోని అతని నివాసం సహా అతని బంధువులు, బినామీల ఇళ్ళలో ఏసీబీ అధికారులు సోదాలు జరిపారు.
ఇప్పటివరకు రూ.1.27 కోట్ల నగదు, మూసాపేటలో 11 ఎకరాల భూమికి సంబంధించిన డాక్యుమెంట్లు, బ్యాంకు పుస్తకాలను స్వాధీనం చేసుకున్నారు.
శ్రీనివాస రావు కుటుంబ సభ్యులందరి పేరిట బ్యాంకు ఖాతాలు ఉన్నాయని, అతని కుమారుడు కనిష్క పేరిట హాసిని పవర్‌ ప్రాజెక్టు ఉందన్నారు.
