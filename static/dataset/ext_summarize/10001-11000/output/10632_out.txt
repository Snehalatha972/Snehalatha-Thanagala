హైదరాబాద్‌ నగర నడిబొడ్డు మియాపూర్‌ భూదందాలో కీలక పాత్ర పోషించారన్న ఆరోపణలు ఎదుర్కొంటున్న నిందితులు బెయిల్‌ కోసం హైకోర్టుకు వచ్చారు.
సువిశాల పవర్‌ జనరేషన్‌ లిమిటెడ్‌ డైరెక్టర్‌ పివిఎస్‌ శర్మ, ట్రినిటీ ఇన్‌ఫ్రా వెంచర్స్‌ లిమిటెడ్‌ డైరెక్టర్‌ పిఎస్‌ పార్థసారథి వేర్వేరుగా హైకోర్టులో బెయిల్‌ పిటిషన్లు వేశారు.
నిందితులను పోలీసు కస్టడీకి ఇచ్చేందుకు కింది కోర్టు అనుమతి ఇవ్వలేదని, కేసుకు సంబంధించిన పత్రాలన్నీ ప్రభుత్వ ఆధీనంలోనే ఉన్నాయని, ఈ దశలో బెయిల్‌ ఇవ్వడం వల్ల నిందితులు కేసు విచారణను ఏవిధంగానూ ప్రభావితం చేయలేరని వారి న్యాయవాది వేదుల వెంకటరమణ వాదించారు.
పోలీసు కస్టడీకి ఇవ్వని కోర్టు బెయిల్‌ మంజూరుకు నిరాకరించిందన్నారు.
పోలీసుల కస్టడీలో కేసు విచారణ చేయాల్సిన అవసరం లేదని, కింది కోర్టు రొటీన్‌గా తమను పోలీసు కస్టడీకి అనుమతించిందని, ఆ ఉత్తర్వుల్ని రద్దు చేయాలని కోరారు.
