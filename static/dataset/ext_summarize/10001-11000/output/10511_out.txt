వాట్సాప్‌ గ్రూప్‌లో ఇతర మతాల వారిని కించపరిచేలా పోస్టులు పెట్టిన ఓ గ్రూప్‌ అడ్మిన్‌ను అరెస్టు చేసి రిమాండుకు తరలించినట్లు ఉట్నూర్‌ డీఎస్పీ చంద్రప్రభు తెలిపారు.
శనివారం ఆదిలాబాద్‌ జిల్లా గుడిహత్నూర పోలీసుస్టేషన్‌లో విలేకర్ల సమావేశంలో ఆయన కేసు వివరాలు వెల్లడించారు.
మండలంలోని శాంతాపూర్‌ గ్రామానికి చెందిన శశివంత్‌ అనే యువకుడు కిల్లర్స్‌ బాయ్స్‌ పేరిట వాట్సాప్‌ గ్రూప్‌ను తయారు చేశాడు.
అతడికి బజార్‌హత్నూర్‌ నుంచి బిందుసేన గ్రూప్‌ ద్వారా ఇతర మతాలను కించపరిచేలా ఉన్న పోస్టులు రావడంతో వాటిని యథావిధిగా ఇతరులకు పంపాడు.
అదే గ్రామానికి చెందిన సయ్యద్‌ మజర్‌కు వాట్సాప్‌ ద్వారా మెసేజ్‌ రావడంతో ఆయన పోలీసులకు ఫిర్యాదు చేశాడు.
