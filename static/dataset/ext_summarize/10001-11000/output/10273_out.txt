ఉత్తర తెలంగాణలోని పలు జిల్లాల్లో సోమవారం రాత్రి కురిసిన వడగండ్ల వాన రైతులకు కడగండ్లను మిగిల్చింది.
వేల ఎకరాల్లో అపార పంట నష్టం వాటిల్లింది.
నిజామాబాద్‌ జిల్లా ఆర్మూర్‌, బాల్కొండ మండలాల్లో 221 గొర్రెలు మృత్యు వాతపడ్డాయి.
మంచిర్యాల, కొమురంభీం ఆసిఫాబాద్‌ జిల్లాలో చెట్లు, కరెంటు స్తంభాలు విరిగిపడ్డాయి.
చేతికొచ్చే సమయంలో నేలవాలడం వల్ల 20శాతం ఎర్రజొన్న గింజలు కల్లాలోనే రాలిపోయాయని రైతులు కన్నీరు మున్నీరవుతున్నారు.
