తెలంగాణ రాష్ట్రాన్ని ప్రకటించింది అప్పటి లోక్‌సభ స్పీకర్‌, దళిత ముద్దు బిడ్డ మీరాకుమారి అని ప్రజాగాయకుడు గద్దర్‌ అన్నారు.
ఆదివారం హైదరాబాద్‌లోని వినాయక్‌నగర్‌ డివిజన్‌లో గల అంబేద్కర్‌నగర్‌లో షెడ్యూల్‌ కులాల పరిరక్షణ సమితి ఆధ్వర్యంలో ఏర్పాటుచేసిన డాక్టర్‌ బిఆర్‌ అంబేద్కర్‌ విగ్రహావిష్కరణలో మల్కాజిగిరి ఎమ్మెల్యే చింతల కనకారెడ్డితో కలిసి పాల్గొన్నారు.
పార్లమెంట్‌లో ఆర్టికల్‌-3పై పెద్దఎత్తున చర్చ జరుగుతున్న సమయంలో కొందరు ఆందోళనకు దిగినా స్పీకర్‌గా ఉన్న మీరాకుమారి తెలంగాణ ఇచ్చేశామని ప్రకటించిందన్నారు.
రాష్ట్రానికి కేంద్రం నుంచి రావాల్సిన నిధులు, నీరు మన వాటా ప్రకారం రావాలని సాంస్కృతిక ఉద్యమ నాయకులు గిరి అన్నారు.
పల్లెపల్లెకు బాట పార్లమెంట్‌కు బాట అని ఉద్యమం చేపడుతున్నామని అన్నారు.
ఈ ప్రాంతంలో ఉన్న అన్ని పార్టీలు సామాజిక ఉద్యమంలో పాల్గొని ప్రజలను చైతన్యవంతుల్ని చేయాలని కోరారు.
