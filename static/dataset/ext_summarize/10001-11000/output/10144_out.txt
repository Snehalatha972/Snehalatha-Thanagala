డ్రగ్స్‌ మాఫియా ఆగడాలకు పూర్తి బాధ్యత రాష్ట్ర ప్రభుత్వమే వహించాలని పలువురు వక్తలు డిమాండ్‌ చేశారు.
మంగళవారం సుందరయ్య విజ్ఞానకేంద్రంలో 'డ్రగ్స్‌ విక్ర యాలు, సమాజంపై ప్రభావం , ప్రభుత్వం వైఖరి' అనే అంశంపై ఎస్‌ఎఫ్‌ఐ, డీవైఎఫ్‌ఐ, ఐద్వా రాష్ట్ర కమిటీల ఆధ్వర్యంలో రౌండ్ టేబుల్ సమావేశం జరిగింది.
డ్రగ్స్‌ అంశంపై కలిసి వచ్చే అన్ని సంఘాలతో త్వరలో రాష్ట్ర సదస్సు నిర్వహించాలనీ, కార్పొరేట్‌, ప్రయివేటు విద్యాసంస్థల్లో సెమినార్‌లు నిర్వహించాలనీ, చైతన్యం కోసం కూడళ్ల వద్ద మానవహారాలు నిర్వహించాలని సమావేశం తీర్మానించింది.
తల్లిదండ్రుల సంఘం రాష్ట్ర అధ్యక్షులు నాగటి నారాయణ మాట్లాడుతూ కేసీఆర్‌ పాలనలో డ్రగ్స్‌ దందా పెరిగిందన్నా రు.
ఎస్‌వీకే ట్రస్ట్‌ మెనేజింగ్‌ కమిటీ కార్యదర్శి వినయకుమార్‌ మాట్లాడుతూ ప్రభుత్వానికి, ప్రజాప్రతినిధులకు తెలిసే డ్రగ్స్‌ దందా జరుగుతుందని చెప్పారు.
