సీజనల్‌ అంటు వ్యాధులపై అప్రమత్తంగా ఉండాలని వైద్యఆరోగ్యశాఖ మంత్రి లక్ష్మారెడ్డి జిల్లా కలెక్టర్లు, ఉన్నతాధికారులను ఆదేశించారు.
ప్రజల్లో ఆయా వ్యాధులపై అవగాహన కలిగించి, నివారణపై చైతన్యం కలిగించాలని సూచించారు.
ఏయే ప్రాంతాల్లో సీజనల్‌, అంటు వ్యాధులు అధికంగా ప్రబలే అవకాశాలున్నా యని, ఆయా ప్రాంతాల్లో చేపట్టాల్సిన చర్యలపై మంత్రి చర్చించారు.
గతేడాది వర్షాకాల సీజన్‌ కంటే ముందే నిర్వహించిన సమీక్ష సమావేశాలు, ఆదిలాబాద్‌, ఖమ్మం, భద్రాచలం, అచ్చంపేట, ఏటూరునాగారం వంటి అనేక ఏజెన్సీ ప్రాంతాలను పర్యటించి, జరిపిన సమీక్షల కారణంగా ప్రాణనష్టాలను గణనీయంగా తగ్గించామన్నారు.
