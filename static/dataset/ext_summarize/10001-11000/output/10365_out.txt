ప్రత్యేక హోదాపై టిడిపి స్పష్టమైన నిర్ణయాన్ని వెల్లడించాలని వైసిపి నేత బొత్స సత్యనారాయణ డిమాండ్‌ చేశారు.
శనివారం హైదరాబాద్‌లోని పార్టీ కేంద్ర కార్యాలయంలో మీడియాతో మాట్లాడిన ఆయన ప్రత్యేక హోదా సాధించే వరకు వైసిపి పోరాటం చేస్తూనే ఉంటుందని మరోసారి స్పష్టం చేశారు.
విభజన జరిగి నాలుగేళ్లవుతున్నా ఏనాడు విభజన సమస్యల గురించి పట్టించుకోలేదని విమర్శించారు.
ప్రజల్లో వ్యతిరేకత రావడంతో సంప్రదింపులు, రైల్వేజోన్‌, స్టీల్‌ప్లాంట్‌, నాబార్డ్‌ ద్వారా నిధులు అంటూ ప్రజలను తప్పుదోవ పట్టించే ప్రయత్నం చేస్తున్నారన్నారు.
