పారిశ్రామికాభివృద్ధిలో అన్నివర్గాలను భాగస్వామ్యం చేయడమే తెలంగాణ ప్రభుత్వం లక్ష్యమని తెలంగాణ పారిశ్రామిక మౌలిక సదుపాయాల కల్పన అభివద్ధి సంస్థ ( టీఎస్‌ఐఐసీ ) చైర్మన్‌ గ్యాదరి బాలమల్లు అన్నారు.
ఈ కార్యాచరణ ప్రణాళికలో భాగంగానే పరిశ్రమల స్థాపనకు ముందుకువచ్చే దళిత, గిరిజన ఔత్సాహిక పారిశ్రామిక వేత్తలకు భారీ ఎత్తున రాయితీలను కల్పిస్తున్నామని చెప్పారు.
దళిత పారిశ్రామికవేత్తల సమాఖ్య ( డిక్కీ ) తెలంగాణ రాష్ట్ర ప్రతినిధులు గురువారం పరిశ్రమ భవన్‌లో టీఎస్‌ఐఐసీ చైర్మన్‌ బాలమల్లును, ఎండీ ఈవీ నర్సింహారెడ్డిని కలిశారు.
పారిశ్రామికాభివృద్ధిలో అన్నివర్గాలను భాగస్వామ్యం చేసే క్రమంలో ఈ రంగంలో బాగా వెనుకబడ్డ దళిత, గిరిజనులకు రాయితీలను, ప్రొత్సాహాకాలను అందిస్తున్నామని చెప్పారు.
తెలంగాణ ప్రభుత్వం వచ్చాకే ఎస్సీ, ఎస్టీ పారిశ్రామికవేత్తలకు పారిశ్రా మికవాడల్లో 22 శాతం భూములను కేటాయించడం జరుగు తుందన్నారు.
