రంజాన్‌ పండుగ అనంతరం రాష్ట్ర వ్యాప్తంగా రాహుల్‌ సందేశ్‌ యాత్ర కార్యక్రమాన్ని చేపడుతామని టీపీసీసీ అధ్యక్షుడు ఉత్తమ్‌ కుమార్‌రెడ్డి తెలిపారు.
ఈ మేరకు ఆయన ఒక ప్రకటన విడుదల చేశారు.
ఈ నెల 1న సంగారెడ్డిలో నిర్వహించిన 'తెలంగాణ ప్రజా గర్జన' రాహుల్‌ గాంధీ చేసిన ప్రసంగం ఉత్తేజకరంగా ఉందన్నారు.
అదే సభలో కేంద్ర, రాష్ట్ర ప్రభుత్వాల వైఫల్యాలు, ప్రజావ్యతిరేక విధానాలపై విడుదల చేసిన చార్జీషీట్‌ను ప్రజలకు అందిస్తామని తెలిపారు.
అందుకే ఆ ప్రసంగాన్ని 'రాహుల్‌ సందేశ్‌' పేరుతో రాష్ట్ర వ్యాప్తంగా యాత్ర నిర్వహించిన జనంలోకి తీసుకెళ్తామని తెలిపారు.
