అపారమైన సింగరేణి బొగ్గు గనులున్న తాడిచెర్ల బ్లాక్‌1, బ్లాక్‌ 2లను ప్రయివేటీకరణ చేస్తే కేసీఆర్‌ సర్కార్‌ను కార్మికులు బొంద పెట్టడం ఖాయ మని సింగరేణి అఖిల పక్షం నాయకులు హెచ్చరించారు.
సీపీఐ ( ఎం ) , సీపీఐ, కాంగ్రెస్‌, సీఐటీయూ, ఏఐటీయూసీ కార్మిక విభాగాల ఆధ్వర్యంలో చేపట్టిన సింగరేణి బస్సుయాత్ర ఆదివారం ప్రొఫెసర్‌ జయశంకర్‌ భూపాలపల్లి జిల్లాలోని మల్హర్‌ రావు మండల పరిధిలోని తాడిచెర్లకు చేరుకుంది.
సీపీఐ జిల్లా కార్యదర్శి కొమిరి రాజ్‌కుమార్‌, తాడిచెర్ల, కాపురం గ్రామాల భూ నిర్వాసితుల సంఘం కమిటీ అధ్యక్షులు దండు రమేష్‌ అధ్యక్షతన సమావేశం నిర్వహించారు.
తాడిచెర్లలో ఇప్పుడు మూడు వేల మంది కార్మికులు పనులు చేస్తే ప్రయివేటీకరణ తర్వాత 15వందల మంది మాత్రమే ఉంటారని గుర్తు చేశారు.
