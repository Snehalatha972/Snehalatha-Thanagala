కరీంనగర్‌ పట్టణాన్ని అభివృద్ధి చేయడానికి శాతవాహన అర్బన్‌ డెవలప్‌మెంట్‌ అథారిటీని ఏర్పాటు చేస్తున్నట్టు ముఖ్యమంత్రి కేసీఆర్‌ ప్రకటించారు.
రాష్ట్రంలోని ఇతర మున్సిపల్‌ కార్పొరేషన్లు, పోలీస్‌ కమిషనరేట్లున్న అన్ని పట్టణాల్లో అథారిటీలను ఏర్పాటు చేస్తామని ఆయన తెలిపారు.
కరీంనగర్‌ అభివృద్ధిపై క్యాంపు కార్యాలయంలో ముఖ్య మంత్రి కేసీఆర్‌ బుధవారం సమీక్షించారు.
ఈ సందర్భంగా కరీంనగర్‌లోని మానేరు రివర్‌ ఫ్రంట్‌ సుందరీకరణ కోసం బడ్జెట్‌లో కేటాయించిన రూ.506 కోట్లలో రూ.25 కోట్లను విడుదల చేసినట్టు తెలిపారు.
90 కిలోమీటర్ల పొడ వుండే మానేరు రివర్‌ ఫ్రంట్‌ను ఉత్తర తెలంగాణకు ముఖ్యమైన కేంద్రంగా, అత్యంత సుందరంగా తీర్చిదిద్దుతామని చెప్పారు.
