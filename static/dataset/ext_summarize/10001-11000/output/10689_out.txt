ఆంధ్రప్రదేశ్‌ ప్రజలను మోసం చేసినందుకు ముఖ్యమంత్రి చంద్రబాబునాయుడు ఆ రాష్ట్ర ప్రజలకు క్షమాపణ చెప్పాలని తెలంగాణ ముఖ్యమంత్రి కల్వకుంట్ల చంద్ర శేఖరరావు సూచించారు.
ఆదిలాబాద్‌ జిల్లాకు చెందిన టిడిపి పొలిట్‌బ్యూరో సభ్యులు, మాజీ ఎంపి రమేశ్‌ రాథోడ్‌ తన అనుచరులతో కలిసి సోమవారం సిఎం కెసిఆర్‌ సమక్షంలో టిఆర్‌ఎస్‌లో చేరారు.
చంద్రబాబు రైతులకు, డ్వాక్రా మహిళలకు పూర్తి స్థాయిలో రుణమాఫీ చేస్తానని చేయలేదన్నారు.
అక్కడి ప్రజలను మోసం చేసిన చంద్రబాబు సిగ్గులేకుండా తెలంగాణకు వచ్చి గెలుస్తానంటూ మాట్లాడుతున్నారని విమర్శించారు.
తెలంగాణలో టిడిపికి ఉనికి లేదని, బిజెపికి అడ్రస్‌ లేదన్నారు.
ప్రజల సంక్షేమం కోసం పాటుపడుతున్న టిఆర్‌ఎస్‌నే ప్రజలు గెలిపిస్తారని కెసిఆర్‌ ధీమా వ్యక్తం చేశారు.
