మాదకద్రవ్యాల వాడకం, ర్యాగింగ్, అసాంఘిక కార్యకలాపాలపై విశ్వవిద్యాలయాల్లో నిఘా పెట్టాలని ఉపకులపతులకు సూచించినట్లు ఉప ముఖ్యమంత్రి కడియం శ్రీహరి తెలిపారు.
విశ్వవిద్యాలయాలు రాజకీయాలకు వేదిక కాకూడ‌ద‌ని కేవలం చదువు, పరిశోధనలకే స్థానం ఉండాలని ఆ మేరకు సుహృద్భావ వాతావరణం కల్పించాలని వీసీలకు సూచించారు.
ప్రపంచంలోని అత్యున్నత విశ్వవిద్యాలయాలతో విద్యాబోధనకు సంబంధించి అవగాహన ఒప్పందం కుదుర్చుకొని విద్యార్థులకు నాణ్యమైన విద్య అందేలా చూడాలని కడియం సూచించారు.
మాదకద్రవ్యాల విషయానికి సంబంధించి దర్యాప్తు సంస్థలు చూసుకుంటాయని పేర్కొన్నారు.
విశ్వవిద్యాలయాల్లో నాన్ బోర్డర్స్ ఉండటం వల్ల కొత్త విద్యార్థులకు అవకాశం రావడంలేదన్న‌ ఉద్దేశంతోనే ఉపకులపతులు వారిని ఖాళీ చేయిస్తున్నారని ఈ నెల 23వ తేదీ వరకు నాన్ బోర్డర్స్ గడువు కోరారని కడియం తెలిపారు