సినిమా ఇండస్ట్రీలో డ్రగ్స్‌ ఉన్నాయని ప్రముఖ సినీ నటుడు పోసాని కృష్ణ మురళి అన్నారు.
ఏదో ఒకశాతం, రెండు శాతం ఉంటే తమ సినిమా వాళ్లే నిర్మూలిస్తారని, అలాంటివి ఉపయోగించేవారిని వారికి నిర్మొహమాటంగా దూరం పెడతారని ఆయన స్పష్టం చేశారు.
సినిమా ఇండస్ట్రీలో ఇది వేళ్లూనుకుపోయి ఉందంటూ వార్తలు వస్తున్న నేపథ్యంలో ఓ మీడియాకు ఇచ్చిన ఇంటర్వ్యూలో పలు విషయాలు తెలిపారు.
సినిమా ఇండస్ట్రీలో డ్రగ్స్‌ వాడే వారు ఉన్నారని, వేరే వాళ్లకు అందజేసే వారు కూడా ఉన్నారని అయితే, వారు ఎవరనే విషయం మాత్రం స్పష్టంగా తెలియదని అన్నారు.
ఎవరో ఒకరు చేసిన దానికి మొత్తం సినిమా ఇండస్ట్రీకి ఆపాదించొద్దని, సినిమా వాళ్లు గొప్పవాళ్లని, సినిమా వ్యవస్థ గొప్పదని అన్నారు.
