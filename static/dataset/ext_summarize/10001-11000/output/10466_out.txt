తెలంగాణ రాష్ట్రంలో చేపట్టిన గ్ర్రూప్‌ -2 నియామక ప్రక్రియను నిలిపివేస్తూ గతంలోని మధ్యంతర స్టే ఆదేశాలను జూలై 14 వరకు హైకోర్టు పొడిగించింది.
గ్రూప్‌-2 రాతపరీక్షల్లో అవకతవకలు జరిగాయన్న కేసును విచారించిన హైకోర్టు న్యాయమూర్తి ఎం.ఎస్‌.రామచంద్రరావు గురువారం తెలంగాణ రాష్ట్ర పబ్లిక్‌ సర్వీస్‌ కమిషన్‌ ( టీఎస్‌పీఎస్సీ ) కు ఈ ఆదేశా లిచ్చారు.
టీఎస్‌పీఎస్సీ తమ వాదనను తెలుపుతూ కౌంటర్‌ పిటిషన్‌ దాఖలు చేసేందుకు గడువు కోరడంతో గత స్టే ఉత్తర్వుల్ని న్యాయమూర్తి పొడిగించారు.
గ్రూ ప్‌ -2 పరీక్షల్లో కొంతమంది అభ్యర్థులు వైట్‌నర్‌ ఉపయోగించారని, డబుల్‌ బబ్లింగ్‌కు పాల్పడ్డారని, ఇలా చేయడం చెల్లదని హైకోర్టు తీర్పు చెప్పిన తర్వాత కూడా ఆలాంటి వారిలో పది మందిని అర్హుల జాబి తాలో చేర్చారంటూ హైదరాబాద్‌కు చెందిన పి.శ్రీచరణ్‌దాస్‌, వి.రామచంద్రారెడ్డి మరో 34 మంది రెండు పిటిషన్లు వేశారు.
ఓఎంఆర్‌ షీటులో దిద్దివేతలు ఉండకూడదని, వైట్‌నర్‌ వాడకూడదని టీపీఎస్‌సీ నిబంధనలు స్పష్టంగా ఉన్నాయన్నారు.
