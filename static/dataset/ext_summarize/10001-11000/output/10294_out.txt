ఎస్సీ, ఎస్టీల రిజర్వేషన్ల పెంపు అంశంపై ఉపముఖ్యమంత్రి కడియం శ్రీహరి ఇవాళ సమీక్ష చేపట్టారు.
రాష్ట్రంలో ఉద్యోగ నియామకాలకు వరుస నోటిఫికేషన్లు వెలువడుతున్న తరుణంలో ఎస్సీ, ఎస్టీ ప్రజాప్రతినిధులు సీఎం కేసీఆర్‌ను కలిసి రిజర్వేషన్లు 6 శాతం నుంచి 9 శాతానికి పెంచాల్సిందిగా విజ్ఞప్తి చేశారు.
స్పందించిన సీఎం ఉపముఖ్యమంత్రి కడియం శ్రీహరి, సీఎస్‌లను ఈ అంశంపై పరిశీలించాల్సిందిగా ఆదేశించారు.
గతంలో పెంచిన రిజర్వేషన్లను దృష్టిలో పెట్టుకుని ఎస్టీల రిజర్వేషన్ 6 నుంచి 9 శాతానికి, ఎస్సీల రిజర్వేషన్ 15 నుంచి 16 శాతానికి జనాభా ప్రాతిపదికన పెంచేందుకు ప్రతిపాదనలు సిద్ధం చేయాలని మంత్రి అన్నారు.
ఈ రిజర్వేషన్ల పెంపునకు సంబంధించి న్యాయపర అంశాలను అవసరమైతే అడ్వకేట్ జనరల్ తో చర్చించి ప్రతిపాదనలు రూపొందించాలని న్యాయశాఖ కార్యదర్శిని కోరారు.
