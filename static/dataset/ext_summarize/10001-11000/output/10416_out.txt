తనన ప్రేమించాలని ఓ యువకుడు వెంటపడి వేధించడంతో ఉరేసుకొని విద్యార్థిని ఆత్మహత్య చేసుకున్న సంఘటన సిద్దిపేట అర్బన్‌ మండల పరిధిలోని ఎన్సా న్‌పల్లి గ్రామంలో ఆదివారం చోటు చేసుకుంది.
పోలీసులు, కుటుంబ సభ్యులు తెలిపిన వివరాల ప్రకారం గ్రామానికి చెందిన పబ్బతి రాజశేఖర్‌రెడ్డి కుమార్తె స్వా తి ( 17 ) సిద్దిపేటలోని ఎస్‌ఎంఎస్‌ జూనియర్‌ కళాశాలలో ఇంటర్‌ ద్వితీయ సంవత్సరం చదువుతున్నది.
ఆదివారం కావడంతో ఇంటి వద్ద ఆరుబయట ఉన్న యువతిని గమనించిన అదే గ్రామానికి చెందిన ఆకుల నరేష్‌ ఆమె వద్దకు వెళ్లి తనను ప్రేమించాలని బలవంతం చేశాడు.
అందుకు నిరాకరిస్తూ గట్టిగా అరవడంతో గమనించిన స్వాతి అమ్మమ్మ ఇంట్లో నుంచి బయట కొచ్చింది.
నరేష్‌ను మందలించే ప్రయత్నం చేసింది.
దీంతో కోపోద్రిక్తుడైన నరేష్‌ వారిద్దరిపై దాడి చేసి పారిపోయాడు.
ఈఘటనతో తీవ్ర మనస్థాపానికి గురైన స్వాతి ఇంట్లోని ఫ్యానుకు ఉరేసుకొని ఆత్మహత్య చేసుకుంది.
