గడిచిన రెండేళ్లలో మూడుసార్లు భూములను విక్రయించిన టిఆర్‌ఎస్‌ ప్రభుత్వం, తాజాగా హైదరాబాద్‌ నగరం పరిసరాల్లోని సుమారు 20 ఎకరాల సర్కారు భూమిని విక్రయానికి పెట్టింది.
రాయదుర్గం, ఖానామెట్‌లో ఆరు ప్రాంతాల్లో సుమారు 20 ఎకరాలను రెవెన్యూ అధికారులు మార్కింగ్‌ చేశారు.
ఆ భూములను రాష్ట్ర పారిశ్రామిక, మౌలిక సదుపాయాల సంస్థ ( టిఎస్‌ఐఐసి ) ద్వారా ఈ నెల18న ఇ-వేలం వేయనున్నారు.
తెలంగాణ రాష్ట్ర ఆవిర్భావం అనంతరం ఆదాయార్జన కోసం ప్రభుత్వం 2015లో భూముల విక్రయాలకు అనుమతించింది.
రెండేళ్ల నుంచి ఇప్పటి వరకు మూడు విడతల్లో భూ విక్రయాలు జరిగాయి.
