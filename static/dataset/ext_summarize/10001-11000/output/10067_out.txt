కేంద్ర ప్రభుత్వ ఆదేశాల మేరకు రాష్ట్రంలోని డిగ్రీ కోర్సులో డిటెన్షన్‌ విధానం అమలు చేయడం సరైంది కాదని భారత విద్యార్థి ఫెడరేషన్‌ ( ఎస్‌ఎఫ్‌ఐ ) తెలిపింది.
డిటెన్షన్‌ విధానం అమలుతో పేద, మధ్యతరగతి విద్యార్థులు మరింత నష్టపోయే ప్రమాదముందని పేర్కొన్నారు.
రాష్ట్రంలో డిగ్రీ కాలేజీల్లో డిటెన్షన్‌ విధానం అమలు నిర్ణయాన్ని ఉన్నత విద్యామండలి వెనక్కి తీసుకోవాలని ట్రైబల్‌ స్టూడెంట్స్‌ ఫెడరేషన్‌ ( టీఎస్‌ఎఫ్‌ ) డిమాండ్‌ చేసింది.
కేంద్రం ఆదేశాల మేరకు డిగ్రీ కాలేజీల్లో సీబీసీఎస్‌ విధానంలో భాగంగా సెమిస్టర్‌ వారీగా డిటెన్షన్‌, ప్రమోషన్‌ విధానాన్ని అమలు చేయడం సరైంది కాదని టీఎస్‌ఎఫ్‌ అధ్యక్షుడు భూక్యా చందునాయక్‌, ప్రధాన కార్యదర్శి మూడ్‌ శోభన్‌ నాయక్‌ ఓ ప్రకటనలో తెలిపారు.
వెనక్కి తీసుకోకపోతే కలిసొచ్చే సంఘాలను కలుపుకొని ఆందోళన చేపడతామని పేర్కొన్నారు.
