ఈ ఏడాది 8వేల టీచర్ల పోస్టులను భర్తీ చేస్తామని ఉప ముఖ్యమంత్రి కడియం శ్రీహరి చెప్పారు.
వచ్చే ఏడాది మరో 8వేల టీచర్ల పో స్టులను భర్తీ చేస్తామని, దీంతో ప్రభుత్వ పాఠ శాలల్లో ఉపాధ్యాయుల కొరత తీరుతుందని అన్నారు.
సిద్దిపేట జిల్లా చిన్నకోడూరు మండలం పెద్దకోడూరులో రూ.8 కోట్లా 15 లక్షల వ్యయంతో నిర్మించిన మహిళా పాలిటెక్నిక్‌ కళాశాలను మంగళవారం మంత్రి హరీశ్‌ రావుతో కలిసి ఆయన ప్రారంభించారు.
ఈ సందర్భంగా కడియం మాట్లాడుతూ 35 పాలిటెక్నిక్‌ కళాశాలలకు సొంత భవనాలు ఏర్పాటు చేసుకోవటం సతోషంగా ఉందన్నారు.
అనంతరం మంత్రి హరీశ్‌రావు మాట్లాడుతూ ఆర్టీసీ అధికారులతో మాట్లాడి విద్యార్థులకు బస్‌పాస్‌, బస్‌ సౌకర్యం కల్పించే విధంగా కృషిచేస్తామన్నారు.
మహిళా పాలిటె క్నిక్‌ కళాశాల ఆవరణలో 1500 మొక్కలు పెట్టామని, వాటిని కాపాడి కళాశాల క్యాంపస్‌ను పచ్చటి తోరణం చేయాలని విద్యార్థులకు, అధ్యాపకులకు మంత్రి సూచించారు.
