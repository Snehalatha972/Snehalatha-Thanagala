ఆయా రంగాల్లో దూసుకెళ్తూ అంతర్జాతీయ ఖ్యాతి గడించిన హైదరాబాద్‌ను మాదకద్రవ్యాలకు కేంద్రంగా మారిపోయిందని అంటుంటే బాధ కలుగుతున్నదని తెలుగుదేశం పొలిట్‌బ్యూరో సభ్యులు రావుల చంద్రశేఖర్‌రెడ్డి అన్నారు.
నగరాన్ని డ్రగ్స్‌డెన్‌గా మార్చారని ఆరోపించారు.
శుక్రవారం హైదరాబాద్‌లోని ఎన్టీఆర్‌భవన్‌లో విలేకర్లతో మాట్లాడారు.
గతంలో ఇండియాకు ఎవరూ వచ్చినా, హైదరాబాద్‌కు వెళ్లిరండి అనే పరిస్థితి ఉండేదన్నారు.
ఇప్పుడు నగరానికి రావాలంటేనే భయపడాల్సిన పరిస్థితి నెలకొందన్నారు.
