దర్శక ధీరుడు, కేంద్ర మాజీ మంత్రి దాసరి నారాయణరావు అంత్యక్రియలు అబిమానుల అశ్రునయనాల మధ్య బుధవారం ముగిశాయి.
హైదరాబాద్‌ నగర శివారులోని మెయినాబాద్‌ సమీపంలోని తోల్కట్ట వద్ద వ్యవసాయ క్షేత్రంలో పెద్ద కొడుకు ప్రభు అంత్యక్రియలు నిర్వహించారు.
తమ అభిమాన దర్శకుడికి కడసారి కన్నీటి వీడ్కోలు పలికేందుకు సినీ, రాజకీయ ప్రముఖులతో పాటు వేలాది మంది అభిమానులు తరలివచ్చారు.
2011లో మరణించిన దాసరి భార్య పద్మ సమాధి పక్కనే దాసరి అంత్యక్రియలు నిర్వహించారు.
ఉదయం 10 గంటల సమయంలో దాసరి నారాయణరావు భౌతికకాయాన్ని ఆయన నివాసం నుంచి ఫిలిం ఛాంబర్‌కు తరలించారు.
తమ అభిమాన దర్శకుడిని చివరిసారి చూసుకునేందుకు అభిమానులు భారీగా తరలివచ్చారు.
వందలాది మంది సినీప్రముఖులు, అభిమానులు ఈ యాత్రలో పాల్గొని కన్నీటి వీడ్కోలు పలికారు.
