టప్పాచబుత్రా పోలీస్ స్టేషన్ పరిధిలో ఈ నెల 17న కిడ్నాప్‌కు గురైన బాలిక కేసును పోలీసులు ఛేదించారు.
కిడ్నాప్‌కు పాల్పడిన ఇద్దరు మహిళలతోపాటు యువకుడిని పోలీసులు అదుపులోకి తీసుకున్నారు.
బాలికను ఆమె తల్లిదండ్రులకు అప్పగించారు.
మహబూబ్ కాలనీలో నివసించే మహ్మద్ బిన్ బాకర్ కూతురు రుకియా బేగం ( 8 ) నెల 17న అదృశ్యం కాగా 18న పోలీసులకు ఫిర్యాదు చేశారు.
అడిషనల్ ఇన్‌స్పెక్టర్ చంద్రశేఖర్ అధ్వర్యంలో దర్యాప్తు ప్రారంభించిన పోలీసులు బాలికను ఇద్దరు మహిళలు, ఓ యువకుడు ద్విచక్రవాహనంపై తీసుకెళ్తున్నట్లు స్థానిక సీసీ కెమెరాల ఫుటేజీల ద్వారా గుర్తించారు.
కాగా వీరు రెండు నెలల క్రితం బాకర్ ఇంటిలో ఐదు రోజులు ఉండిపోయారు.
ఈ ముగ్గురిని అరెస్టుచేసి రిమాండ్‌కు తరలించారు.
