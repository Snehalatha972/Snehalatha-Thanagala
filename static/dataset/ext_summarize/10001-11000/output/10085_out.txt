ఇంజినీరింగ్‌ ప్రథమ సంవత్సరంలో ప్రవేశాల కోసం నిర్వహించిన ఎంసెట్‌ తుదివిడత కౌన్సెలింగ్‌ ప్రక్రియలో భాగంగా శనివారం తెలంగాణ సాంకేతిక విద్యాశాఖ సీట్లు కేటాయించింది.
317 కాలేజీల్లో 70,427 సీట్లు అందుబాటులో ఉండగా, 54,784 ( 77.8 శాతం ) మంది అభ్యర్థులకు సీట్లు కేటాయించింది.
2017-18 విద్యాసంవత్సరంలో కన్వీనర్‌ కోటాలో ఇంజినీరింగ్‌ విభాగంలో 15,643 సీట్లు మిగిలాయి.
రాష్ట్రవ్యాప్తంగా 76 కాలేజీల్లో వందశాతం సీట్లు భర్తీ అయ్యాయని పేర్కొన్నారు.
సీట్లు కేటాయించిన అభ్యర్థులు కాలేజీల్లో చేరేందుకు గడువు ఈ నెల 29వ తేదీ వరకు ఉందని, ఫీజు రీయింబర్స్‌మెంట్‌ పొందే అభ్యర్థులు ఈ నెల 27వ తేదీలోగా ఆదాయ ధ్రువీకరణ పత్రాలు హెల్ప్‌లైన్‌ కేంద్రాల్లో సమర్పించాలని కోరారు.
