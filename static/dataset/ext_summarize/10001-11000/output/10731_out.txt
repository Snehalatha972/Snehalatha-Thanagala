ప్రభుత్వ హామీల అమలు కోసం ఈ నెల 22న రాష్ట్ర వ్యాప్తంగా టీమాస్‌ ఫోరం ఆధ్వర్యంలో కలెక్టరేట్ల ముట్టడి కార్యక్రమం నిర్వహిస్తున్నట్లు టీమాస్‌ ఫోరం స్టీరింగ్‌ కమిటీ నాయకులు గద్దర్‌ తెలిపారు.
శనివారం సుందరయ్య విజ్ఞానకేంద్రంలో జరిగిన విలేకరుల సమావేశంలో ఆయన మాట్లాడుతూ తెలంగాణ ప్రభుత్వం ఏర్పడి నాలుగు సంవత్సరాలు కావస్తున్నా ఎన్నికల ముందు ఇచ్చిన ఏ ఒక్క హామీని నెరవేర్చలేదని ఆరోపించారు.
గత ప్రభుత్వాల మాదిరిగానే ప్రస్తుత ప్రభుత్వం కూడా అగ్రకులాల వారికే పెద్దపీట వేస్తోందని ఆరోపించారు.
వివిధ కులవృత్తుల వారందరూ తమ పనిముట్లతో కలెక్టరేట్ల ముట్టడి కార్యక్రమంలో పాల్గొనాలని గద్దర్‌ పిలుపునిచ్చారు.
