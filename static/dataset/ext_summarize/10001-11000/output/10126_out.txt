రాజన్న సిరిసిల్ల జిల్లా జిల్లెల్ల ఘటనలో ఎనిమిది మంది నిందితులను పోలీసులు చిత్రహింసలకు గురిచేయటం వెనుక మంత్రి కేటీఆర్‌ హస్తం ఉందని టీపీసీసీ వర్కింగ్‌ ప్రెసిడెంట్‌ భట్టి విక్రమార్క ఆరోపించారు.
అనంతరం ఆస్పత్రి బయట విలేకర్లతో ఆయన మాట్లాడుతూ మనిషి క్రూరంగా మారి పైశాచికంగా వ్యవహరిస్తాడనడానికి ఈ ఘటన నిదర్శనమన్నారు.
ఎస్పీ అసభ్యంగా దూషిస్తూ, స్వయంగా లాఠీలతో చిత్రహింసలు గురిచేశారని, ఆయనతో పాటు ఇందులో పాల్గొన్న పోలీసులపై ఎస్సీ, ఎస్టీ అట్రాసిటీ కేసు నమోదు చేయాలని డిమాండ్‌ చేశారు.
పెద్దపల్లి జిల్లాలోనూ దళితులహత్య, దాడుల వివరాలు గుర్తు చేశారు.
ఇసుక అక్రమ రవాణాను అడ్డుకున్న వారిని చిత్రహింసలకు గురి చేసిన సిరిసిల్ల ఎస్పీ విశ్వజిత్‌ కంపాటిని సస్పెండ్‌ చేసి, ఎస్సీ, ఎస్టీ అట్రాసిటీ కేసు నమోదు చేయాలని తెలంగాణ ప్రజా సంఘాల జేఏసీ రాష్ట్ర అధ్యక్షులు గజ్జెల కాంతం ప్రభుత్వాన్ని డిమాండ్‌ చేశారు.
