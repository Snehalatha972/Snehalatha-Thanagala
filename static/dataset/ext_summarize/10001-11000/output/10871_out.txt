పోలవరం నిర్మాణంలో ముఖ్యమంత్రి చంద్రబాబుది దోపిడీ యజ్ఞమని వైసిపి అధికార ప్రతినిధి కొలుసు పార్థసారధి అన్నారు.
హైదరాబాద్‌లోని వైసిపి రాష్ట్ర కార్యాలయంలో ఆయన విలేకరులతో బుధవారం మాట్లాడారు.
పోలవరంలో ముఖ్యమంత్రి టెండర్ల పేరుతో ఇష్టారాజ్యంగా దోచుకుంటున్నారని విమర్శించారు.
పోలవరంలో జరుగుతున్న అవినీతిపై సీబీఐ విచారణకు సిద్ధమా అని సవాల్‌ విసిరారు.
ప్రాజెక్టుల పేరుతో దోచుకునేందుకు దోపిడీ యజ్ఞానికి శ్రీకారం చుట్టారు.
ఏడేళ్ల క్రితం రూ.10 వేల కోట్లతో పోలవరం ప్రాజెక్టు నిర్మాణానికి వైయస్‌ రాజశేఖరరెడ్డి ప్రతిపాదనలు రూపొందిస్తే, రూ.58 వేల కోట్లకు అంచనాలు పెంచి దోచుకునేందుకు కుట్ర చేస్తున్నారన్నారు.
పోలవరం ప్రాజెక్టులో జరగని పనిని జరిగినట్లు చెల్లింపులు జరిపి జేబులు నింపుకుంటున్నారన్నారు.
