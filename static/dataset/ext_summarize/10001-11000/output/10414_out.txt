ఏకీకృత సర్వీస్‌ రూల్స్‌కు ఆటంకాలు తొలగిపోయాయని, వెంటనే సర్వీస్‌ రూల్స్‌ రూపొందించి ప్రమోషన్స్‌, ట్రాన్స్‌ఫర్స్‌ షెడ్యూల్‌ ప్రకటించాలని టీఎస్‌యూటీఎఫ్‌ రాష్ట్ర కార్యదర్శి బి.నర్సింహారావు డిమాండ్‌ చేశారు.
మహబూబాబాద్‌లో ఆయన ఆదివారం విలేకర్లతో మాట్లాడుతూ రాష్ట్ర వ్యాప్తంగా ఖాళీగా ఉన్న, ఎంఈవో, డీఈవో, డైట్‌ లెక్చరర్స్‌, జూనియర్‌ లెక్చరర్స్‌ పోస్టుల్ని ప్రమోషన్ల ద్వారా భర్తీ చేయాలన్నారు.
ఉపాధ్యాయ పోస్టులకు వెంటనే డీఎస్సీ ప్రకటించాలన్నారు.
రాష్ట్ర వ్యాప్తంగా అన్ని పాఠశాలల్లో ప్రీ ప్రైమరీ తరగతుల్లో ఇంగ్లీష్‌ మీడియం బోధన చేయాలని డిమాండ్‌ చేశారు.
రాష్ట్ర ఆడిట్‌ కమిటీ కన్వీనర్‌ ఆవారి శ్రీనివాస్‌ మాట్లాడుతూ జనవరి నుంచి రావాల్సిన డీఏను విడుదల చేయాలని కోరారు.
అంతకు ముందు టీఎస్‌యూటీఎఫ్‌ జిల్లా కమిటీ సమావేశం జరిగింది.
