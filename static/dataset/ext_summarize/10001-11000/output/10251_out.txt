జగిత్యాల ప్రభుత్వాసుపత్రి వరుసగా వార్తల్లోకెక్కుతోంది.
రెండ్రోజుల క్రితం శిశువు మృతి వివాదం మరువకముందే ఆస్పత్రి మార్చురీలో ఉన్న శవాన్ని ఎలుకలు పీక్కు తినడం ఆదివారం కలకలం రేపింది.
బంధువులు, పోలీసులు తెలిపిన వివరాల ప్రకారం జగిత్యాల పట్టణంలోని అమీదాబాద్‌కు చెందిన శేఖ్‌హర్శద్‌ పాషా ( 30 ) కుటుంబ కలహాలతో శనివారం ఉరేసుకున్నాడు.
ఆదివారం ఉదయం మృతుడి బంధువులొచ్చి చూడగా మృతదేహాన్ని ఎలుకలు పీక్కుతిన్నట్టు కనిపించింది.
సిబ్బంది నిర్లక్ష్యం కారణంగానే మృతదేహాన్ని ఎలుకలు పీక్కుతిన్నాయని, ఇది అవమానమని ఆరోపిస్తూ ధర్నా చేశారు.
