తెలంగాణ రాష్ట్ర ప్రభుత్వం విద్య, వైద్యానికి పెద్దపీట వేసిందని, కిడ్నీ వ్యాధిగ్రస్తులను దృష్టిలో ఉంచుకుని రాష్ట్రవ్యాప్తంగా 40 డయాలసిస్‌ సెంటర్ల ఏర్పాటుకు ప్రభుత్వం యోచిస్తుందని రాష్ట్ర వైద్య, ఆరోగ్య శాఖమంత్రి కె.లక్ష్మా రెడ్డి అన్నారు.
భద్రాద్రి జిల్లా కొత్తగూడెం, పాల్వంచ ఏరియా ఆస్పత్రులను, రేగళ్ల, శేఖరంబంజర ప్రాథమిక ఆరోగ్యకేంద్రాన్ని, పాతకొత్తగూడెంలోని కేజీ టూ పీజీ ప్రభుత్వ పాఠశాల, అర్బన్‌ హెల్త్‌ సెంటర్‌ను ఆయన సందర్శించారు.
విద్య, వైద్యంపై ముఖ్యమంత్రి ప్రత్యేక శ్రద్ధతో పని చేస్తున్నారన్నారు.
ప్రభుత్వ వైద్యశాలలను ప్రయివేటుకు దీటుగా తయారు చేసేందుకు చర్యలు తీసుకుంటున్నామన్నారు.
రాష్ట్రంలో ఏర్పడ్డ కొత్త మండలాల్లో ప్రాథమిక ఆరోగ్యకేంద్రాల ఏర్పాటుకు ప్రభుత్వం యోచిస్తుందన్నారు.
