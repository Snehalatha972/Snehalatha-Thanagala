సిపిఎం తెలంగాణ రెండో రాష్ట్ర మహాసభలకు సమరోత్సాహంతో సిద్ధమవుతున్నారు.
తొలి రాష్ట్ర మహాసభలు 2015 మార్చిలో హైదరాబాద్‌లో నిర్వహించగా, రెండో రాష్ట్ర మహాసభల్ని విప్లవాలగడ్డ నల్లగొండలోని లక్ష్మీ గార్డెన్‌ ( నర్రా రాఘవరెడ్డి నగర్‌, పర్సా సత్యనారాయణ ప్రాంగణం ) లో ఆదివారం నుంచి జరుగనున్నాయి.
సిపిఎం ప్రధాన కార్యదర్శి సీతారాం ఏచూరి, పొలిట్‌బ్యూరో సభ్యులు ప్రకాశ్‌ కరత్‌, బివి రాఘవులు పాల్గొంటారు.
మహాసభలకు ముందుగా నల్లగొండలోని మేకల అభినవ్‌ స్టేడియం నుంచి ఐదువేల మంది రెడ్‌షర్ట్‌ వలంటీర్ల కవాతు ప్రారంభమవుతుంది.
సభలో ముఖ్య అతిథులుగా సిపిఎం ప్రధాన కార్యదర్శి సీతారాం ఏచూరి, పొలిట్‌బ్యూరో సభ్యులు బివి రాఘవులు, రాస్ట్ర కార్యదర్శి తమ్మినేని వీరభద్రం, తెలంగాణ పోరాట యోధురాలు మల్ల స్వరాజ్యం పాల్గొంటారు.
