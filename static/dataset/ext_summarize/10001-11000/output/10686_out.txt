తెలంగాణలో అమలులో ఉన్న ఎనీ వేర్‌ రిజిస్ట్రేషన్‌ విధానాన్ని రాష్ట్ర ప్రభుత్వం రద్దు చేసింది.
భూముల రిజిస్ట్రేషన్లలో భారీగా అక్రమాలు సాగుతున్నాయని ఆ విధానానికి ప్రభుత్వం స్వస్తి పలికింది.
మియాపూర్‌ భూముల కుంభకోణం, రిజిస్ట్రేషన్‌ శాఖ వ్యవహారాలపై ముఖ్యమంత్రి కె.చంద్రశేఖరరావు మంగళవారం ఉప ముఖ్యమంత్రి మహమూద్‌ అలీ, ఉన్నతాధికారులతో సమీక్షించారు.
రిజిస్ట్రేషన్ల శాఖలో అవినీతి, అక్రమాలను నిరోధించేందుకు కట్టుదిట్టమైన చర్యలు తీసుకోవాలని, రాష్ట్రంలోని అన్ని రిజిస్ట్రార్‌ కార్యాలయాల్లో తనిఖీలు నిర్వహించాలని ఎసిబిని ఆదేశించారు.
అయితే అక్కడ ప్రభుత్వ భూమి ప్రైవేటు వ్యక్తుల చేతుల్లోకి పోయిందనే ప్రచారం పూర్తిగా అవాస్తమని సిఎం స్పష్టం చేశారు.
