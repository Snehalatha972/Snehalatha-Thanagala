సహపంక్తి భోజనం పేరుతో దళితుల్ని అవమానించిన బిజెపి జాతీయ అధ్యక్షుడు అమిత్‌ షాపై ఎస్సీ, ఎస్టీ అట్రాసిటీ కేసు నమోదు చేయాలని కుల వివక్ష పోరాట సమితి ( కెవిపిఎస్‌ ) తెలంగాణ రాష్ట్ర కమిటీ మంగళవారం ఒక ప్రకటనలో డిమాండ్‌ చేసింది.
నల్లగొండ జిల్లా తేరెట్‌పల్లిలో దళితులతో సహపంక్తి భోజనం చేస్తామని కపటప్రేమ చూపిన ఆయన వారు వండిన వంటలను తినలేదని ఆ సంఘం అధ్యక్ష, ప్రధాన కార్యదర్శులు కాడిగల్ల భాస్కర్‌, టి స్కైలాబ్‌బాబు పేర్కొన్నారు.
హైదరాబాద్‌లోని రెస్టారెంట్ల నుంచి తెప్పించుకొని అమిత్‌ షా భోజనం చేశారన్నారు.
బిజెపి నేతలు వేరే చోటులోని మామిడి తోటలో ప్రత్యేక వంటలు చేయించుకొని భోజనాలు చేశారన్నారు.
