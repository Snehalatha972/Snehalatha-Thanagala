జోనల్‌ వ్యవస్థ కొత్త పోస్టులకు ఉండదని ప్రభుత్వ ప్రధాన కార్యదర్శి ఎస్‌పీ సింగ్‌ తెలిపారు.
ప్రస్తుతం పని చేస్తున్న ఉద్యోగులకు జోనల్‌ వ్యవస్థ యదావిధిగా ఉంటుందన్నారు.
బుధవారం సచివాలయంలో జోనల్‌ వ్యవస్థ రద్దుపై ఉద్యోగ సంఘాల నేతలతో ఆయన సమావేశం నిర్వహించారు.
ఈ సందర్భంగా సీఎస్‌ మాట్లాడుతూ తెలంగాణ రాష్ట్రం ఏర్పడిన తర్వాత ఉద్యోగుల కొరతను అధిగమించేందుకు జోనల్‌ వ్యవస్థను రద్దు చేయాలని నిర్ణయించినట్టు చెప్పారు.
త్వరలోనే జోనల్‌ వ్యవస్థ రద్దుపై డ్రాఫ్ట్‌ రూపొందించబోతున్నామని, దీనిపై మీ అభిప్రాయాలు చెప్పాలని ఆయన ఉద్యోగ సంఘాల నేతలను కోరినట్టు తెలిసింది.
