గత రెండు, మూడు రోజులుగా కొన్ని సివిల్స్‌ కోచింగ్‌ సెంటర్లు తన పేరును ప్రచారానికి వాడుకుంటున్నాయని సివిల్స్‌లో మూడో ర్యాంకు సాధించిన రోణంకి గోపాలకృష్ణ ఆవేదన వ్యక్తంచేశారు.
సివిల్స్‌ పరీక్షకు సన్నద్ధమయ్యే యువత ఆ ప్రచారాన్ని నమ్మవద్దని ఆయన స్పష్టంచేశారు.
తానెక్కడా కోచింగ్‌ తీసుకోలేదన్నారు.
కొన్ని కోచింగ్‌ సెంటర్లలో నిర్వహించిన మాక్‌ ఇంటర్వ్యూలకు మాత్రమే తాను హాజరయ్యానని, అప్పుడు తీసుకున్న ఫొటోలను ఆయా కోచింగ్‌ సెంటర్లు ప్రచారం కోసం వినియోగించుకుంటున్నాయన్నారు.
పట్టుదల, లక్ష్యం పట్ల స్పష్టత వుంటే ఎవరైనా సివిల్స్‌లో ర్యాంకు సాధించవచ్చని అన్నారు.
