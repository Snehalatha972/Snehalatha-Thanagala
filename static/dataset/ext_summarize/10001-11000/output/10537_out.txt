పంజాగుట్ట పోలీస్‌ స్టేషన్‌ను మోడల్‌ పోలీస్‌స్టేషన్‌గా గుర్తించిన సందర్భంగా తెలంగాణలోని వివిధ జిల్లాల ఎస్పీలు శుక్రవారం సందర్శించారు.
ఇందులో భాగంగానే పంజాగుట్ట పోలీస్‌ స్టేషన్‌లోని హెల్ప్‌డెస్క్‌, మీసేవ, టెక్నాలజీ బృందం, ఉమెన్‌ రెస్ట్‌ రూమ్‌, స్టేషన్‌ రైటర్‌ రూం, ఫిర్యాదుల పుస్తకం తదితర వాటి పనితీరు గురించి పశ్చిమ మండల డీసీపీ వెంకటేశ్వరావు, ఏసీపీ వెంకటేశ్వర్లు ఎస్పీలకు వివరించారు.
మోడల్‌ పోలీస్‌స్టేషన్‌ను సందర్శించిన వారిలో గద్వాల ఎస్పీ విజరుకుమార్‌, సూర్యాపేట ఎస్పీ పరిమళ, నల్గొండ ఎస్పీ ప్రకాశ్‌రెడ్డి, వికారాబాద్‌ ఎస్పీ అన్నపూర్ణ ఉన్నారు.
