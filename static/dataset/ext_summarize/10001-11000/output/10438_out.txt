రాష్ట ఆర్థిక మంత్రి ఈటల రాజేందర్‌ బ్యాంకర్ల తీరుపై ఆగ్రహావేశాలను వ్యక్తం చేసిన నేపథ్యంలో సర్కారు కండ్లు తెరవాలని తెలుగుదేశం తెలంగాణ శాఖ కార్యనిర్వాహక అధ్యక్షులు ఎ.రేవంత్‌రెడ్డి అన్నా రు.
టీఆర్‌ఎస్‌ ప్రభుత్వం మూడేండ్ల పాలనలో ప్రజలకు భ్రమలు తొలగిపోయాయని ఎద్దేవా చేశారు.
ప్రజల్లో వ్యక్తమవుతున్న అభిప్రాయాలను ఈటల వ్యక్తం చేశారని చెప్పారు.
డబుల్‌ బెడ్‌ రూమ్‌ ఇండ్ల విషయంలో ప్రభుత్వం ప్రకటనలకే పరిమితమైందన్నారు.
ఈ ఇండ్ల నిర్మాణం కేవలం మూడు అసెంబ్లీ నియోజకవర్గాలకు మాత్రమే పరిమితమైన విషయాన్ని మంత్రి ఈటల బహిర్గతం చేయడం శుభపరిణామమని చెప్పారు.
ప్రభుత్వ నిధులకు సంబంధించిన డిపాజిట్లను వేల కోట్లు తీసుకుంటున్న బ్యాంకులు రైతులకు రుణాలు ఇవ్వడంపై ఆసక్తి చూపడం లేదన్నారు.
