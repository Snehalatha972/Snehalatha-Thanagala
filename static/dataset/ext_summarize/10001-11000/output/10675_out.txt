రాష్ట్రంలోని గిరిజనుల సమస్యల పరిష్కారం కోసం ఈనెల 5 నుంచి 15వ తేదీ వరకు గిరిజన పోరుయాత్ర జరగనుంది.
గురువారం హైదరాబాద్‌లోని తెలంగాణ గిరిజన సంఘం కార్యాలయంలో పోరు యాత్రను జయప్రదం చేయాలని కోరుతూ కరపత్రం విడుదల చేశారు.
ఈ సందర్భంగా తెలంగాణ గిరిజన సంఘం ప్రధాన కార్యదర్శి ఎం.ధర్మానాయక్‌ మాట్లాడుతూ రాష్ట్రంలో ముఖ్య మంత్రి కేసీఆర్‌ ఇచ్చిన వాగ్ధానాలు, మ్యానిఫెస్టోలో పేర్కొన్న హామీలు ఎక్కడా అమలు కావడం లేదన్నారు.
అభివృద్ధి కోసం తండాలను గ్రామపంచాయితీలుగా చేయాలని డిమాండ్‌ చేశారు.
అధికారంలోకి వస్తే గిరిజనులకు 12 శాతం రిజర్వేషన్లు ఇస్తామని చెప్పినా మూడేండ్లయినా అమలు కాలేదన్నారు.
రిజర్వేషన్లు పెరగకపోవడంతో గిరిజనులు నష్టపోతున్నారని ఆవేదన వ్యక్తం చేశారు.
