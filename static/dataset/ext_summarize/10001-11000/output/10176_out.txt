తెలంగాణ ఐటీ శాఖ మంత్రి కేటీఆర్‌ భాష, మాటలు తెలంగాణకు పెద్ద శాపమని కాంగ్రెస్‌ పార్టీ తెలంగాణ ఉపాధ్యక్షుడు మల్లు భట్టి విక్రమార్క విమర్శించారు.
మధిరలో విలేకరులతో మాట్లాడుతూ కాంగ్రెస్‌ ప్రభుత్వం తెలంగాణ రాష్ట్రానికి ఇచ్చిన ప్రాజెక్టులను పూర్తి చేయకుండా ఆపుతున్న టీఅర్ఎస్‌ను పాతాళానికి తొక్కితేనే తెలంగాణకు మోక్షం కలుగుతుందన్నారు.
పోరాడి తెచ్చుకున్న తెలంగాణ బాగుపడాలంటే ఇచ్చిన కాంగ్రెస్‌ను కాపాడుకోవాలన్నారు.
పోరాడి సాధించుకున్న రాష్ట్రాన్ని అభివృద్ధి చేసేందుకు కృషి చేస్తున్న ప్రభుత్వానికి అడుగడుగునా అడ్డుపడుతున్న కాంగ్రెస్‌ పార్టీని పాతాళంలో పాతిపెట్టాలని, అప్పుడే బంగారు తెలంగాణ సాధ్య మవుతుందని కేటీఆర్‌ శనివారం మహబూబ్‌నగర్‌ జిల్లాలో వ్యాఖ్యానించారు.
