అదనపు కట్నం కోసం మహిళను హత్యచేసిన ఘటన జనగామ జిల్లా గుండాల మండలంలోని బ్రాహ్మణపల్లిలో ఆదివారం జరిగింది.
మృతురాలి కుటుంబ సభ్యులు వివరాల ప్రకారం గుండాల మండలంలోని సీతారాంపురం గ్రామానికి చెందిన గుజ్జ కొమరయ్య కూతురు ఉమను బ్రాహ్మణ పల్లికి చెందిన జల్లి సురేష్‌కు ఇచ్చి రెండేండ్ల కింద పెండ్లి చేశారు.
ఆ సమయంలో ఐదు లక్షల రూపాయలు కట్నంగా ఇచ్చారు.
అదనపు కట్నం తేవాలని ఏడాది సంది ఉమను అత్త, మామ, భర్త, బావ వేధిస్తున్నారు.
శనివారం రాత్రి భర్త ఇంటి వద్ద ఉమను పుస్తల తాడుతో ఉరి బిగించి చంపినట్లు మృతురాలి తండ్రి ఫిర్యాదులో పేర్కొన్నారు.
