మద్యం నిషేధాన్ని అమలు చేయలేని ప్రభుత్వం కనీసం మద్యాన్ని నియంత్రించేందుకైనా చ‌ర్య‌లు తీసుకోవాల‌ని భాజపా ఎమ్మెల్యే కిషన్ రెడ్డి అన్నారు.
రమ్య, మధుసూదనాచారి, రాజేశ్ చిత్రపటాలకు పూలువేసి నివాళులు అర్పించారు.
రాష్ట్రంలో విచ్చలవిడిగా మద్యం అమ్మకాల వల్ల ఎన్నో కుటుంబాలు ప్రత్యక్షంగా పరోక్షంగా వీధిన పడుతున్నాయ‌ని కిషన్ రెడ్డి ఆవేద‌న వ్య‌క్తం చేశారు.
యువకులు మద్యం తాగి వాహనం నడపడం వల్ల జరిగిన ప్రమాదంతో తమ కుటుంబం ఛిన్నాభిన్నమైపోయిందని రమ్య తండ్రి వెంకటరమణ ఆవేదన వ్యక్తం చేశారు.
మద్యం సేవించి వాహనాలు నడపకుండా చేయాలనేదే తన తపన అని కేంద్ర రాష్ట్ర ప్రభుత్వాలు ఈ దిశగా ఆలోచించి రమ్య పేరుతో చట్టం తీసుకురావాలని ఆయ‌న‌ కోరారు.
