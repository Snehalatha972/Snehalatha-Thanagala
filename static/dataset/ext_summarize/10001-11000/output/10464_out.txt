'మహా పరివర్తన' పేరుతో జైళ్లలో సంస్కరణలు అమలు చేస్తున్న తెలంగాణ సర్కార్‌ దేశంలోనే తొలిసారిగా మహిళా ఖైదీలు నిర్వహించే పెట్రోల్‌ బంక్‌ను ప్రారంభించింది.
ఈ మహిళా పెట్రోల్‌ బంక్‌ ఏర్పాటుతో విడుదలైన 25 మంది మహిళా ఖైదీలకు ఉపాధి కల్పిస్తున్నారు.
అధికారుల పర్యవేక్షణలో సత్ప్రవర్తన కలిగిన ఖైదీలు వీటిల్లో పనిచేస్తున్నారు.
నాలుగేళ్ల క్రితం ఇండియన్‌ ఆయిల్‌ కంపెనీ భాగస్వామ్యంలో చంచల్‌గూడ జైల్లో ప్రయోగాత్మకంగా పెట్రోల్‌ బంక్‌ను ప్రారంభించారు.
