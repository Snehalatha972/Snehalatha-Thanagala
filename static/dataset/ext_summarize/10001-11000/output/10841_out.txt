ప్రస్తుత ఆర్థిక సంవత్సరంలో జీహెచ్‌ఎంసీ పరిధిలో రూ.5.11 కోట్ల వ్యయంతో వంద నూతన పార్కులను ఏర్పాటు చేస్తున్నామని జీహెచ్‌ఎంసీ కమిషనర్‌ డా.బి.జనార్థన్‌రెడ్డి తెలియజేశారు.
కొత్తగా ఏర్పాటు చేసే ఈ పార్కుల్లో మేజర్‌ పార్కులు, స్మతి వనాలు, కాలనీ పార్కులు ఉన్నాయని తెలిపారు.
జీహెచ్‌ఎంసీలోని అర్బన్‌ బయోడైవర్సిటీ విభాగంపై మంగళవారం సమీక్ష సమావేశం జరిగింది.
తెలంగాణ హరితహారంలో భాగంగా జీహెచ్‌ఎంసీ పరిధిలో ఈ సీజన్‌లో కోటి మొక్కలను నాటనున్నారని కమిషనర్‌ తెలిపారు.
గత సంవత్సరం 2016లో తెలంగాణ హరితహారంలో భాగంగా గ్రేటర్‌ హైదరాబాద్‌ పరిధిలో మొత్తం 85లక్షల మొక్కలు నాటగా వీటిలో 89శాతం మొక్కలు బ్రతికాయని వివరించారు.
