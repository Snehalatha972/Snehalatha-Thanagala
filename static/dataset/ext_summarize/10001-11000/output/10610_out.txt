అమ్మిన పంటకు సంబంధించి డబ్బులు ఇప్పించాలని డిమాండ్‌ చేస్తూ నిజామాబాద్‌ జిల్లా కమ్మర్‌పల్లిలో అన్నదాతలు ఆందోళనకు శుక్రవారం దిగారు.
ఉప్లూర్‌ గ్రామాభివృద్ధి కమిటీ ఆధ్వర్యంలో రైతులంతా సమావేశమై అక్కడి నుంచి సుమారు 300 మంది రైతులు కమ్మర్‌పల్లికి చేరుకొని ఉప్లూర్‌ చౌరస్తా నుంచి ఆంధ్రా బ్యాంకు వరకు ర్యాలీ చేపట్టారు.
ఆంధ్రా బ్యాంకు ఎదుట జాతీయ రహదారిపై బైఠాయించి గంటపాటు రాస్తారోకో చేశారు.
ప్రస్తుతం ఖరీఫ్‌ పెట్టుబడుల కోసం ఎదురుచూస్తున్నామని వాపోయారు.
పంట బీమా పథకం డబ్బులను రైతుల సమ్మతి లేకుండా ఎందుకు తీసుకుంటున్నారని ప్రశ్నించారు.
సోమవారం నుంచి రైతుల ఖాతాల్లో ధాన్యం డబ్బులు జమ చేయిస్తామని తహసీల్దార్‌ హామీ ఇవ్వడంతో రాస్తారోకో విరమించారు.
